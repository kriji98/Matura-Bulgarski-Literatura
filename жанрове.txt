ТРИТЕ ЛИТЕРАТУРНИ РОДА СА

ЕПОС ЛИРИКА ДРАМА


ЕПОС 

/проза/

РОМАН-„Под игото“; „Железният светилник“; „Тютюн“

ПОВЕСТ- „Чичовци“; „Немили- недраги“; „Гераците“

ФЕЙЛЕТОН- „Политическа зима“, „Разни хора, разни идеали“

РАЗКАЗИ- „Дядо Йоцо гледа“, „Ветрената мелница“, „Косачи“, „Задушница“, „Мечтатели“, „На оня свят“, „Андрешко“, „Чорба от греховете на отец Никодим“, „Занемелите камбани“, „Песента на колелетата“, „Последна радост“, „Шибил“, „През чумавото“, „Индже“, „Албена“, „Другоселец“, „Серафим“/припомнете си още кои разкази сте учили от български автори/

ПЪТЕПИС- „До Чикаго и назад“

ЛИРИКА

/стихове/

СОНЕТ- „Пловдив“

БАЛАДА- „Хаджи Димитър“

ПОЕМА- „Cis moll“, „Ралица“, „Бойко“, „Микеланджело“, „Фрина“, „Градушка“, „Септември“

ОДА- „Левски“, „Българският език“, „Паисий“, „Кочо“, „Опълченците на Шипка“

ЕЛЕГИЯ- Майце си“, „Обесването на Васил Левски“, „Елегия“, „Сиротна песен“, „Да се завърнеш…“, „Помниш ли, помниш ли…“

ЛИРИЧЕСКА МИНИАТЮРА- „Ни лъх не дъхва над полени…“, „Спи езерото…“, „Самотен гроб…“

САТИРА- „Линее нашто поколение“

СТИХОТВОРЕНИЕ- сами определете тези творби от конспекта, те са доста.

ЦИКЪЛ- „Епопея на забравените“/ цикъл от оди/, „Зимни вечери“/цикъл от стихове/, „Старопланински легенди“/цикъл от разкази/, „Под манастирската лоза“/ цикъл от разкази/

Книгата „ Бай Ганьо“ е определена от самия автор Алеко Константинов като сборник от разкази.
ДРАМА

Тя не е включена при изучаваните произведения, но да не забравяме, че драми са писали Вазов, Яворов, Йовков, Вапцаров /радиопиеса/, Димитър Димов.


/////////////////////////////////////////////////////////////////////////////////////////////

Литературни Родове и Жанрове
Според начина, по който литературата представя човека и света, тя се дели на родове. Има три основни литературни рода - епос, лирика и драма.

Епосът представя предимно външния свят - събития, хора, действия и конфликти. Това става чрез разказ и чрез описание. 

Лириката изразява основно вътрешния свят на човека - отношението му към света, неговите мисли и чувства, емоционалното му състояние.

Драмата представя действия в тяхната непосредственост чрез постъпките и думите на героите. В драмата действията се показват, а не се разказва за тях.

Всеки литературенрод може да се прояви чрез различни свои видове и жанрове. Конкретните литературни произведения принадлежат към един или друг според преобладаващия в тях начин да се представя съдържащият се в тях свят. По-точно обаче ги определя техният жанр.

Епосът обхваща жанрове като роман, разказ, легенда, предание, епическа поема, басня.

Лириката включва жанрове като песен, стихотворение, лирическа поема.

Всеки жанр може да се появи в различни разновидности. Романът например може да бъде исторически, сатиричен, фентъзи или романизирана автобиография. Стихотворение е най-общото означение за лирическо произведение. Стихотворението може да бъде лирическа ода ( стихотворение, пропито с възторжени чувства, в които се възпяват героични събития или подвизите на героични личности ), ода ( лирическо произведение, изградено върху скръбни преживявания ) или лирическа изповед.

Важно е да се обърне внимание на една особеност, която често поражда объркване. Епосът най-често се мисли като прозаични произведения, а лириката - като стихотворни. И наистина, най-често епическите жанрове са написани в проза, докато лирическите - в стихове. В действителност обаче епическото представяне на света може да бъде написано в стихове. Пример за това е епическата поема, в която винаги се разказва за някакви събития. Също така е въжможно да има лирическа проза ( стихотворение в проза ).

Между различните родове и жанрове няма непроходима граница. Епосът, лириката и драмата могат да се преплитат, да се смесват и да си взаимодействат. От съчетаването на епос и лирика възникват лиро-епическите жанрове. 

Особено интересен жанр е баладата, която е лиро-епико-драматично произведение. Баладата е стихотворна творба с особена атмосфера на тайнственост и напрежение, в която се представя необикновено събитие, част от което е показано непосредствено като сцена с диалог, а героите са поставени в изключителни обстоятелства с трагични последици.

ЖАНРОВЕ НА ЕПОСА
приказка, легенда, предание, басня, разказ, повест, роман, епическа поема
ЖАНРОВЕ НА ЛИРИКАТА
песен, ода, елегия, лирическа изповед, лирическа поема
ЖАНРОВЕ НА ДРАМАТА
комедия, трагедия