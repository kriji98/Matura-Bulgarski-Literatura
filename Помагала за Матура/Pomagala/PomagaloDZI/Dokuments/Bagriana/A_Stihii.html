<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=windows-1251" />
<title>ПОМАГАЛО ПО БЪЛГАРСКИ ЕЗИК И ЛИТЕРАТУРА ЗА ДЗИ</title>
<link rel="stylesheet" href="../../styles.css" type="text/css" />
</head>
<body>
<div id="wrap">
	
	<div id="header">
		<div id="innerheader">
			<div id="title">
				<h1><strong>ДЪРЖАВЕН ЗРЕЛОСТЕН ИЗПИТ </strong></h1>
                <h2>&nbsp;</h2>
                <h2><strong>ПОМАГАЛО ПО БЪЛГАРСКИ ЕЗИК И ЛИТЕРАТУРА</strong></h2>
            </div>
		</div>
	</div>
	
	<div id="content">
		<div id="page">
		<div class="innerpage">
		  <h3><strong>ЕЛИСАВЕТА БАГРЯНА</strong>		  </h3>
		  <table width="230" align="left">
		    <tr>
		      <td><div align="center"><em><strong><img src="../../images/note.gif" alt="" width="172" height="193" /></strong></em></div></td>
	        </tr>
		    <tr>
		      <td><div align="center"><strong>АНАЛИЗИ</strong></div></td>
	        </tr>
		    <tr>
		      <td height="119" bgcolor="#FFFFFF" class="innerpage"><div id="MainText-left">
		        <ul>
		          <li><a href="A_Kukuvica.html">Кукувица</a></li>
		          <li><a href="A_Stihii.html">Стихии</a></li>
		          <li><a href="A_Potomka.html">Потомка</a></li>
		          <li><a href="A_Vechnata.html">Вечната</a></li>
	            </ul>
		        </div>
		        <p>&nbsp;</p>
	          <p>&nbsp;</p>
	          <p>&nbsp;</p>
	          <h6>&nbsp;</h6></td>
	        </tr>
	      </table>
		  <h3 align="justify">
	        <img src="../../images/bagryana.jpg" alt="" width="140" height="220" align="right" />
	      <strong>СТИХИИ</strong>                                        </h3>
<p><strong>АНАЛИЗ</strong>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<a href="Analiz_Stihii.pdf" target="_blank"><img src="../../images/pdf.gif" alt="" width="32" height="32" border="0" /></a>&nbsp;&nbsp;&nbsp;&nbsp;&nbsp;&nbsp;<a href="Analiz_Stihii.doc"><img src="../../images/word.jpg" alt="" width="32" height="32" border="0" /></a></p>
<p align="justify">&nbsp;&nbsp;&nbsp;&nbsp;&nbsp;&nbsp;Още в първата си стихосбирка, &bdquo;Вечната  и святата&rdquo;, най-видната българска поетеса Елисавета Багряна дава живот на нов  тип чувствителност в българската поезия. Докато в любовната лирика на Вазов,  Пенчо Славейков, Пейо Яворов, Димчо Дебелянов, Теодор Траянов и др. жената е  видяна през погледа на мъжа, моделирана е по неговия вкус и е представена  най-често покровителствено, с преувеличение на положителното или отрицателното  в нея, в поезията на Багряна тя е изобразена с женственост, която сама говори  за себе си и сама оценява стойностите, които притежава и към които се стреми. <br />
  &nbsp;&nbsp;&nbsp;&nbsp;&nbsp;&nbsp;В художествената реалност на Багрянината  поезия нещата добиват нови ореолни значения и едно от емблематичните за първата  стихосбирка, а и за цялото творчество стихотворение с показателното заглавие  Стихии напълно доказва тази особеност. Стихиите в природата увличат и  възхищават лирическата героиня, защото дават представа за абсолютна свобода, за  космически размах и за неустоима сила, за рушене и съзиждане. В тях вижда  природни еквиваленти на своята неподвластност на морални и битови прегради и на  закостенели условности. Те я вдъхновяват да разпери ръце за полет, да даде  власт на волята си, на копнежа за пълно опиянение от живота, радостта и любовта. <br />
  Композицията на стихотворението: четири  строфи от по четири дълги разказвателни и описващи стихове и един кратък, който  акцентира върху реализма и разкрива обичта към града, приет като роден,  обединени в един синтактически период, оформен като реторичен въпрос, дава  простор за разгръщане на мисълта и за изчерпване на завладелите героинята  чувство или образ. Стиховата архитектоника напълно съответства на творческата  интенция на поетесата да утвърди порива, устрема напред и нагоре, смелостта и  непреклонността пред неизвестното. Сцеплението между отделните куплети, всеки  от които представлява една емоционална и смислова цялост и изгражда  самостоятелен образ, е постигнато от възторга на лирическата героиня и от вярата,  че ще постигне и осъществи себе си. <br />
  &nbsp;&nbsp;&nbsp;&nbsp;&nbsp;&nbsp;Стихотворението има формата на диалогизиран  монолог, в който лирическата героиня защитава своята теза, че никой и нищо не е  в състояние да спре порива, силен като стихия, към нови простори и нови пътища,  &bdquo;недостигнати, неминати&rdquo;. И тя опоетизира в последователност общото в  природните стихии &ndash; на въздуха (вятъра) и на водата (реката), както и на  кипенето на виното, родено от съюза между природата и човека &ndash; неудържимата им  сила.<br />
  &nbsp;&nbsp;&nbsp;&nbsp;&nbsp;&nbsp;Събеседникът опонент присъства негласно, но осезателно, маркиран с личното  местоимение ти, което се повтаря в началния стих на всяка строфа. <br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Можеш ли да спреш ти вятъра, дето иде от могилите,</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;префучава  през боазите, вдига облак над диканите,</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;грабва  стрехите на къщите, на каруците чергилата,</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;сваля  портите, оградите и децата по мегданите -</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;в родния  ми град?</em><br />
  &nbsp;&nbsp;&nbsp;&nbsp;&nbsp;&nbsp;Текстът чертае  реалистичен образ на стихиен вятър като неукротим немирник и пакостник и  нахвърля щрихи от Сливен, роден град на баща , който поетесата също е приела за  роден. Но вятърът присъства и с ореолни смислови значения, като въплъщение на  сила и устремност напред и нагоре, на волност и непокорство, неудържимост и  непредвидимост. Лирическата героиня е в захлас от неговата тотална  освободеност, непризнаваща пречки и прегради. Строфата е  освободена от словесно излишество, изградена е изцяло от думи, изразяващи  движение или вещественост, от седем глагола и четиринадесет съществителни  имена. В нея не са допуснати прилагателни имена &ndash; с изключение на едно крайно  необходимо (&bdquo;родния&rdquo;) &ndash; поради усета, че ще попречат на поривистия устрем на  словото. <br />
  &nbsp;&nbsp;&nbsp;&nbsp;&nbsp;&nbsp;Поетесата е представила вятъра с неговата  пластичност и неудържима динамика чрез пет глаголни форми с имитативен  характер: &bdquo;иде&rdquo; &ndash; предпочетен пред идва заради по-силния интензитет на  действието; &bdquo;префучава&rdquo; &ndash; като израз на динамика и неудържимост; &bdquo;вдига&rdquo; &ndash; за  да създаде представа и за устрема му нагоре; &bdquo;грабва&rdquo; и &bdquo;сваля&rdquo; &ndash; едно внушение  за разбойничество, за своеволие и сила. Техният подбор разкрива зрителната  памет на художник и усета към езика. Предпочетеното сегашно време създава  представа за повторителност, а с това и за вечност, и внушението, че  лирическата героиня като че ли сама се носи на крилете на вятъра &ndash; светла,  жизнерадостна, щастлива. <br />
  &nbsp;&nbsp;&nbsp;&nbsp;&nbsp;&nbsp;Със завидна творческа сила е изграден  образът и на водната стихия, конкретизирана в река &ndash; географски обект със  смислово понятно и красиво име Бистрица: <br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Можеш ли да спреш ти Бистрица, дето иде напролет  яростна,</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;разтрошава  ледовете си, на мостовете подпорите</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;и  излиза от коритото и завлича, мътна, пакостна -</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;къщиците  и градинките, и добитъка на хората -</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;в родния  ми град?</em><br />
  Водата, но не  напоителната и галещата тялото в тихите си разливи, не като символен образ на  плодородието и на обновлението, а спускащата се устремно по своя път, набъбнала  от сила, нехаеща за пакостите, които прави, самодоволна от надмощието си, от  разрушаването на спокойствието и монотонността в битовото ежедневие на хората,  е вдъхновила творческото съзнание на поетесата. В строфата ясно се усеща  одухотворяването на водната стихия и успоредяването с  преживяванията на лирическата героиня, която жадува за разтрошаване на  ледовете, сковаващи патриархалния начин на живот, за излизане от тясното корито  на битовото ежедневие, за отмиване на тинята на живота и завличане, унищожаване  на всичко, което пречи на волността и устрема напред.<br />
  Макар че тук се долавя съчувствие към пострадалите от стихията, силен индикатор  за което са умалителните съществителни &bdquo;къщиците&rdquo; и &bdquo;градинките&rdquo;, зрителният  ъгъл на поетесата към природното бедствие отново не е трагически, както е  например при Елин Пелин и Пейо Яворов. Лирическата героиня се увлича дори от  яростта на реката като израз на бунта, защото сама е изпитала това чувство в  борбата си за лично щастие и индивидуална свобода. Тя, вдъхновена от природата,  възприема водната стихия и с очите (&bdquo;мътна, пакостна), и със слуха си (&bdquo;разтрошава&rdquo;),  радва се на непобедимата мощ и красотата на динамиката, която както и в първата  строфа се подчертава и чрез предмети, които не могат да устоят на нейния напор.  Все по-засилващото се сходство между лирическата героиня и природните стихии  подготвя читателя за последната строфа, която се явява смислова и емоционална  поанта на стихотворението. <br />
  &nbsp;&nbsp;&nbsp;&nbsp;&nbsp;&nbsp;За трета стихия (поетесата вероятно  съзнателно е въвела свещеното за християнската религия число три), която да  отговаря на личностния порив към волност, Багрянината лирическа героиня не  избира например огъня, а виното, в което се събира природната сила на гроздето,  плод на сакрализираната от Библията лоза и човешкия труд, вложен в добиването  на виното. Причината е може би в буйните тласъци на кръвта, които то  предизвиква при освобождаването на невидимата сила, криеща се в него. Но докато  вятърът и водата нямат дом, виното е ревниво пазено в изби, бъчви и бутилки,  без обаче да загуби веднъж закипялата своя стихийна сила: <br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Можеш ли да спреш ти виното, щом веднъж е закипяло то</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;в  бъчвите огромни, взидани, с влага лъхаща наситени,</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;на  които с букви кирилски пише &bdquo;черното&rdquo; и &bdquo;бялото&rdquo; -</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;в  избите студен, каменни, завещани от дедите ни -</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;в  родния ми град?</em><br />
  &nbsp;&nbsp;&nbsp;&nbsp;&nbsp;&nbsp;Строфата подчертава  своята свързаност с предходните чрез анафоричните повторения в началото на  първия и петия стих на всяка от тях с изключение на последната. Идеята за  неудържимо движение тук се свързва с кипенето на виното, което ще предизвика и  кипене на човешката кръв, и усещане за прилив на жизнена енергия. <br />
  &nbsp;&nbsp;&nbsp;&nbsp;&nbsp;&nbsp;Акцентът върху родното се постига чрез  краестрофното повторение &bdquo;родния ми град&rdquo;, като в третата строфа то е силно  разширено и е обогатено с внушение за дълбока старинност и вечност на  българските традиции в бита и труда и с любов към далечните предци. Връзката с  тях е осъществена именно чрез виното. Дълбоките каменни изби сполучливо  кореспондират с дълбоката древност и с вечността, чийто символ се явява камъкът  със своята твърдост, устойчивост и неподатливост на времето. Той пази спомена  за стъпките и гласа на дедите и за техните буйни веселия. Все в духа на  събудения спомен за миналото и за дълбокия български корен са и надписите с &bdquo;букви  кирилски&rdquo;: &bdquo;черното&rdquo; и &bdquo;бялото&rdquo;, и като конкретика, но и като припомняне за  двойствения образ на виното &ndash; питие на вечността, но и стихия, която превръща и  човека в стихия &ndash; добра или зла. Сила, която покорява човека, доставя му  наслада от живота &ndash; едно отърсване от баналността на ежедневието макар и чрез  кратко опиянение.<br />
  &nbsp;&nbsp;&nbsp;&nbsp;&nbsp;&nbsp;Последната строфа не запазва анафоричните повторения на предходните, но също е  оформена като риторичен въпрос. Щом на първите три въпроса отговорът може да  бъде само: &bdquo;Не, не мога. Невъзможно е&rdquo;, по силата на логическото следствие и  умозаключение и на четвъртия може да се отговори само по същия начин. Затова тук  интонацията е тържествуваща: <br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Как ще спреш ти мене - волната, скитницата, непокорната  -</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;родната  сестра на вятъра, на водата и на виното,</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;за  която е примамица непостижното, просторното,</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;дето  все сънува пътища - недостигнати, неминати, -</em><br />
  <em>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;мене  как ще спреш?</em><br />
  &nbsp;&nbsp;&nbsp;&nbsp;&nbsp;&nbsp;Финалното  повторение, но вече в инверсия &ndash; &bdquo;мене как ще спреш?&rdquo;, &ndash; привлича логическото  ударение върху формата от личното местоимение за първо лице, с което се  откроява индивидуалното в заетата неотстъпчива и волнолюбива житейска позиция. <br />
  &nbsp;&nbsp;&nbsp;&nbsp;&nbsp;&nbsp;Строфата гради духовно-нравствения образ на  лирическата героиня чрез собствените самопреценки, изведени и като неин идеал  за жена, разкъсала оковите на домашното пространство и потискащия, изостанал от  живота морал. Първите самоопределения: &bdquo;волната, скитницата, непокорната&rdquo; &ndash;  едно интересно съчетание на съществително и субстантивирани прилагателни, &ndash;  припомнят (на базата на контраста) авторовите определения на Елин Пелин: &bdquo;тихата,  нежната, благата и мечтателна Елка&rdquo;, за да се почувства голямата разлика в  ценностната система за жената от повествователното време на повестта &bdquo;Гераците&rdquo;  и за жената от стихотворението на Елисавета Багряна. <br />
  &nbsp;&nbsp;&nbsp;&nbsp;&nbsp;&nbsp;В сравнение с Кукувица и Потомка в тази  строфа от Стихии епитетът скитница е щедро естетизиран. Стиховете хармонизират  човешките устреми и към непознатото с природните стихии. Така лирическата  героиня не е само &bdquo;родната сестра на вятъра, на водата и на виното&rdquo; &ndash; тя сама е  и вятър, и вода, и вино, &ndash; една волна и горда стихия, устремена към непостижимото,  сънуваща &bdquo;пътища &ndash; недостигнати, неминати&rdquo;. <br />
  &nbsp;&nbsp;&nbsp;&nbsp;&nbsp;&nbsp;Стихотворението Стихии е образец за  възторжена поезия, изблик на млада сила, на щастие и волност. Неговата  самобитна и ярко индивидуална героиня обича предизвикателствата на живота и  изпитанията на волята за себеотстояване, не се страхува да бъде първа, да  тръгне сама към непознатото и да проправя пътеки сред лес от еснафски  предразсъдъци. С не по-малка сила тя е влюбена в родното и с наслада пие  магически глътки от непресъхващите български извори на жизнелюбието и радостта,  на непокорството и на опиянението от самия живот и от любовта.</p>
</div>
		</div>
		<div id="sidebar">
		  <ul>
		    <li><a href="../../index.html">НАЧАЛО</a><a href="../../autor_tvorbi.html">АВТОРИ И ТВОРБИ</a><a href="../../Mp3_DZI/AudioDZI.html">АУДИО-БИБЛИОТЕКА</a><a href="../../analizi.html" class="selected">АНАЛИЗИ</a><a href="../../lit_teoria.html">ЛИТЕРАТУРНА ТЕОРИЯ</a><a href="../../pomagala.html">ПОМАГАЛА</a><a href="../../test.html">ТЕСТОВЕ</a></li>
		    <li><a href="../../DZI.html">ДЗИ ПРЕЗ ГОДИНИТЕ</a></li>
	      </ul>
	  </div>
		<div class="clear"></div>
	</div>
	
	<div id="footer">
		<p>&copy; 2009. <a href="http://myschoolbel.info/" target="_blank">My School BEL</a>, <em><span class="innerpage">&nbsp;&nbsp;&nbsp;&nbsp;&nbsp;&nbsp;</span></em><em><span class="innerpage">&nbsp;&nbsp;&nbsp;&nbsp;&nbsp;&nbsp;</span></em>Design: Dimityr Dimitroff</p>
	</div>
</div>
</body>
</html>
