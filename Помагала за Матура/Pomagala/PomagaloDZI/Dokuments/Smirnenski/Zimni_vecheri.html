<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=windows-1251" />
<title>ПОМАГАЛО ПО БЪЛГАРСКИ ЕЗИК И ЛИТЕРАТУРА ЗА ДЗИ</title>
<link rel="stylesheet" href="../../styles.css" type="text/css" />
</head>
<body>
<div id="wrap">
	
	<div id="header">
		<div id="innerheader">
			<div id="title">
				<h1><strong>ДЪРЖАВЕН ЗРЕЛОСТЕН ИЗПИТ </strong></h1>
                <h2>&nbsp;</h2>
                <h2><strong>ПОМАГАЛО ПО БЪЛГАРСКИ ЕЗИК И ЛИТЕРАТУРА</strong></h2>
            </div>
		</div>
	</div>
	
	<div id="content">
		<div id="page">
		<div class="innerpage">
		  <h3><strong>ХРИСТО СМИРНЕНСКИ</strong>		  </h3>
		  <table width="230" align="left">
		    <tr>
		      <td><div align="center"><em><strong><img src="../../images/open-book.gif" alt="" width="125" height="81" /></strong></em></div></td>
	        </tr>
		    <tr>
		      <td><div align="center"><strong>ПРОИЗВЕДЕНИЯ</strong></div></td>
	        </tr>
		    <tr>
		      <td height="24" bgcolor="#FFFFFF" class="innerpage"><div id="MainText-left">
		        <ul>
		          <li><a href="Da_byde_den.html">Да бъде ден!</a></li>
		          <li><a href="Nii.html">Ний</a></li>
		          <li><a href="Johan.html">Йохан</a></li>
		          <li><a href="Junosha.html">Юноша</a></li>
		          <li><a href="Stariat_muzikant.html">Старият музикант</a></li>
		          <li><a href="Cvetarka.html">Цветарка</a></li>
		          <li><a href="Zimni_vecheri.html">Зимни вечери</a></li>
	            </ul>
		        </div>
		        <p>&nbsp;</p>
	          <p>&nbsp;</p>
	          <p>&nbsp;</p>
	          <p>&nbsp;</p>
	          <p>&nbsp;</p>
	          <p>&nbsp;</p>
	          <p>&nbsp;</p></td>
	        </tr>
	      </table>
		  <p align="justify">
          <strong><img src="../../images/h.smirnenski.gif" alt="" width="148" height="198" /></strong>&nbsp;&nbsp;&nbsp;<a href="Zimni_vecheri.pdf" target="_blank"><img src="../../images/pdf.gif" alt="" width="32" height="32" border="0" /></a>&nbsp;&nbsp;&nbsp;&nbsp;&nbsp;&nbsp;<a href="Zimni_vecheri.doc"><img src="../../images/word.jpg" alt="" width="32" height="32" border="0" /></a>
		  &nbsp;&nbsp;&nbsp;&nbsp;&nbsp;&nbsp;<a href="../../Mp3_DZI/AudioDZI.html"><img src="../../images/speaker4.gif" alt="" width="34" height="31" border="0" /></a>&nbsp;
		  <h3 align="justify"><strong>&nbsp;&nbsp;&nbsp;&nbsp;&nbsp;&nbsp;&nbsp;ЗИМНИ ВЕЧЕРИ</strong></h3>
	      <table width="371">
	        <tr>
    <td width="375"><p>Като черна гробница и тая вечер<br />
      пуст и мрачен е градът;<br />
      тъпо стъпките отекват надалече<br />
      и в тъмата се топят.</p>
      <p>Глъхнат оградите, зловещо гледа всяка<br />
        с жълти стъклени очи,<br />
        оскрежената топола &mdash; призрак сякаш &mdash;<br />
        в сивата мъгла стърчи.</p>
      <p>Странни струни са изопнатите жици,<br />
        посребрени с тънък пух,<br />
        и снегът, поръсен с бисерни искрици,<br />
        хрупка с вопъл зъл и глух.</p>
      <p>А в мъглата &mdash; през безплътните и мрежи<br />
        мълком гаснеща от скръб,<br />
        младата луна незнаен път бележи<br />
        с тънкия си огнен сърп.<br />
        ****<br />
        Вървя край смълчаните хижи,<br />
        в море непрогледна мъгла,<br />
        и вечната бедност и грижа<br />
        ме гледат през мътни стъкла.</p>
      <p>В стъклата с десница незрима,<br />
        под ледния дъх на нощта,<br />
        чертала е бялата зима<br />
        неземни сребристи цветя.</p>
      <p>Но ето къщурка позната;<br />
        в прозореца детска глава;<br />
        и грубо гърмят в тишината<br />
        пияни хрипливи слова.</p>
      <p>Завърнал се в къщи &mdash; безхлебен,<br />
        пиян пак &mdash; бащата ругай:<br />
        и своя живот непотребен,<br />
        и своята мъка без край.</p>
      <p>Завесата мръсна, продрана,<br />
        и едър мъглив силует<br />
        размахва ръцете в закана,<br />
        от помисли странни обзет.<br />
        </p>
      <p>Децата пищят и се молят,<br />
        а вънка, привела глава,<br />
        сред своята скръб и неволя<br />
        жена проридава едва.<br />
        ****<br />
        Сякаш плачът и дочули са,<br />
        сякаш са ехо в снега &mdash;<br />
        звъннаха в сънната улица<br />
        песни на скрита тъга.</p>
      <p>Трепка цигулка разплакана,<br />
        сепна тя зимния сън,<br />
        мигом след нея, нечакано,<br />
        хукнаха звън подир звън.</p>
      <p>Пак ли са старите цигани?<br />
        Пак ли по тъмно коват?<br />
        Чукове, сръчно издигнати &mdash;<br />
        сръчно въртят се, гърмят.</p>
      <p>Трепна в бараката сгушена<br />
        пламък разкъсан и блед;<br />
        а от стрехата опушена<br />
        спускат се змийки от лед.</p>
      <p>Пламва стомана елмазена,<br />
        вие се, съска, пълзи &mdash;<br />
        с тежките чукове смазани,<br />
        пръска тя златни сълзи.<br />
      </p>
      <p>Синкави, жълти и алени<br />
        снопчета пламък трептят,<br />
        в огнен отблясък запалени,<br />
        черни ковачи коват.<br />
        ****<br />
        А навън мъглата гъста тегне,<br />
        влачи своя плащ злокобно сив,<br />
        и всуе се мъчи да пробегне<br />
        остър писък на локомотив.</p>
      <p>Мяркат се незнайни силуети,<br />
        идат странни &mdash; странни гинат пак:<br />
        електричен наниз морно свети,<br />
        през завесите от черен мрак.</p>
      <p>И в мъглата жълтопепелява,<br />
        в нейното зловещо празненство,<br />
        броди тежко, неспокойно плава<br />
        някакво задгробно същество.</p>
      <p>Той е &mdash; слепия старик се връща,<br />
        с него натоварено дете,<br />
        потопени в хаоса намръщен,<br />
        бавно, бавно се разтапят те.</p>
      <p>Братя мои, бедни мои братя &mdash;<br />
        пленници на орис вечна, зла &mdash;<br />
        ледно тегне и души мъглата, &mdash;<br />
        на живота сивата мъгла.</p>
      <p>Тежък звън като в сън надалеч прозвъни.<br />
        Полунощ ли е пак?<br />
        В уморения мрак<br />
        като копия златни пламтят светлини<br />
        и се губят по белия сняг.</p>
      <p>Струят се без ред бледожълти петна<br />
        от прозореца в скреж,<br />
        и &mdash; разкъсващ, зловещ &mdash;<br />
        през стъклата процежда се плач на жена,<br />
        и горят и трептят свещ до свещ.<br />
        ***<br />
        Сред стаята ковчег положен,<br />
        в ковчега &mdash; моминско лице,<br />
        и жълти старчески ръце<br />
        у дъсченото черно ложе.</p>
      <p>Проточено ридай старуха,<br />
        нарежда горестни слова,<br />
        в миг потреперва и едва<br />
        сподавя кашлицата суха.</p>
      <p>Неясно по-стените голи &mdash;<br />
        пробягват сенките завчас;<br />
        пред мъничък иконостас<br />
        детенце дрипаво се моли.</p>
      <p>В прозореца свещите бледни<br />
        целуват ледени цветя,<br />
        и, в свойта кратка красота,<br />
        цветята се топят безследно...<br />
        ****<br />
        И пак край смълчаните хижи<br />
        вървя в бледосиня мъгла<br />
        и вечната бедност и грижа<br />
        ме гледат през мътни стъкла.</p>
      <p>Като че злорадствени песни<br />
        напяват незнайни беди,<br />
        и трепнат, угаснат и блеснат<br />
        над затвора двете звезди.</p>
      <p>А спрели за миг до фенеря,<br />
        чувалчета снели от гръб,<br />
        стоят две деца и треперят<br />
        и дреме в очите им скръб.<br />
      </p>
      <p>И сякаш потрошена слюда,<br />
        снежинки край тях се въртят;<br />
        и в някаква смътна почуда<br />
        децата с очи ги ловят.</p>
      <p>А бликат снежинки сребристи,<br />
        прелитат, блестят кат кристал,<br />
        проронват се бели и чисти<br />
        и в локвите стават на кал.</p></td>
    </tr>
</table>
<p>&nbsp;</p>
        </div>
		</div>
		<div id="sidebar">
		  <ul>
		    <li><a href="../../index.html">НАЧАЛО</a><a href="../../autor_tvorbi.html" class="selected">АВТОРИ И ТВОРБИ</a><a href="../../Mp3_DZI/AudioDZI.html">АУДИО-БИБЛИОТЕКА</a><a href="../../analizi.html">АНАЛИЗИ</a><a href="../../lit_teoria.html">ЛИТЕРАТУРНА ТЕОРИЯ</a><a href="../../pomagala.html">ПОМАГАЛА</a><a href="../../test.html">ТЕСТОВЕ</a></li>
		    <li><a href="../../DZI.html">ДЗИ ПРЕЗ ГОДИНИТЕ</a></li>
	      </ul>
	  </div>
		<div class="clear"></div>
	</div>
	
	<div id="footer">
		<p>&copy; 2009. <a href="http://myschoolbel.info/" target="_blank">My School BEL</a>, <em><span class="innerpage">&nbsp;&nbsp;&nbsp;&nbsp;&nbsp;&nbsp;</span></em><em><span class="innerpage">&nbsp;&nbsp;&nbsp;&nbsp;&nbsp;&nbsp;</span></em>Design: Dimityr Dimitroff</p>
	</div>
</div>
</body>
</html>
