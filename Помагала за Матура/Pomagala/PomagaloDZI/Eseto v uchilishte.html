<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
  <title>ЕСЕТО В УЧИЛИЩЕ</title>
  <meta http-equiv="Content-Type" content="text/html; charset=utf-8" />
  <meta name="description" content="" />
  <meta name="keywords" content="" />
  <meta name="robots" content="all" />
  <meta name="author" content="" />
  <link rel="stylesheet" href="css/mainStyle.css" type="text/css" media="screen" />
  <style type="text/css">
<!--
a:link {
	text-decoration: none;
	color: #336600;
}
a:visited {
	text-decoration: none;
	color: #000000;
}
a:hover {
	text-decoration: none;
	color: #990000;
}
a:active {
	text-decoration: none;
}
.style4 {
	font-size: large;
	font-weight: bold;
}
.style5 {
	color: #B34B00;
	font-style: italic;
}
.style6 {color: #B34B00}
-->
  </style>
</head>

<body>

<div id="container">

  <div id="header">
    <table width="786">
      <tr>
        <td width="589"><h1>&nbsp;</h1>
        </td>
        <td width="181"><h4><p><span id="liveclock" style="position: static;">
            </span>
            
              <script language="JavaScript">

function show5(){
 if (!document.layers&&!document.all&&!document.getElementById)
 return
 var Digital=new Date()
 var hours=Digital.getHours()
 var minutes=Digital.getMinutes()
 var seconds=Digital.getSeconds()
 var dn="AM" 
 if (hours>12){
 dn="PM"
 hours=hours-12
 }
 if (hours==0)
 hours=12
 if (minutes<=9)
 minutes="0"+minutes
 if (seconds<=9)
 seconds="0"+seconds
//change font size here to your desire
myclock="<font size='5' face='Arial' ><b><font size='2'>Сега е:</font><br>"+hours+":"+minutes+":"
 +seconds+" "+dn+"</b></font>"
if (document.layers){
document.layers.liveclock.document.write(myclock)
document.layers.liveclock.document.close()
}
else if (document.all)
liveclock.innerHTML=myclock
else if (document.getElementById)
document.getElementById("liveclock").innerHTML=myclock
setTimeout("show5()",1000)
 }

//-->
            </script>
            <body onLoad="show5()">
          </p> </h4></td>
      </tr>
    </table>
    <p align="right"><a href="mailto:dimitroff.d@gmail.com" class="style2red">dimitroff.d@gmail.com </a><img src="images/email2.gif" alt="" width="32" height="32" align="absmiddle" /></p>
    <div align="right">
      <p class="style5">&nbsp;</p>
      <p class="style5">&nbsp;</p>
    </div>
  </div>
  <div id="content"> 
    <div align="center">
      <p class="style4">&nbsp;</p>
      <p align="center" class="style4"><strong>ЕСЕТО  В УЧИЛИЩЕ</strong></p>
      <p align="right" class="style5"><em>Ваня Димова, Американски колеж в София</em></p>
      <p align="center">&nbsp;</p>
    </div>
    <p>Като учебен жанр, приложим на почти всички образователни равнища, есето  се прилага по света главно защото чрез него се стимулира развитието на <strong>самостоятелното,  критическото и творческото </strong>мислене на учениците. На какво се гради подобно  разбиране и каква методика за преподаване на есе в училище води до постигането  на горните цели?<br />
      <strong class="style6">САМОСТОЯТЕЛНОТО  МИСЛЕНЕ</strong><br />
Всеизвестно е, че генезисът на есето като жанр е свързан с идеята за  изразяване на собственото мнение на пишещия по определен предмет. Най-вероятно  е, че когато използва за пръв път думата „есе”,  Монтен има предвид <em>опита </em>да изяви отношението си към това, което  занимава мислите и/или чувствата му. Думата „есе”  (опит) подсказва липса на претенция - че размишленията представят абсолютната  истина, че не могат да бъдат оспорвани и пр.. Думата „есе”  набляга и на <em>търсенето на истината </em>като основен мотив за съществуването  на текста. Следователно няма смисъл да наричаме един текст „есе”  (независимо от кого, как и по какъв повод е написан), ако той не притежава  качеството да съдържа мнението по съответната тема. Същото се отнася и за  ученическото есе.<br />
Поради горната причина обучението в писане на есе следва да започне с <span class="style6"><strong>ИЗЯСНЯВАНЕ  НА  ВЪПРОСА ЗА МНЕНИЕТО.</strong><br />
<strong>1. ЩО Е МНЕНИЕ?  СЪПОСТАВЯНЕ НА ПОНЯТИЯТА МНЕНИЕ И  ФАКТ.</strong> </span><br />
Мнението е увереност, която не се основава на положително знание, а на  това, което изглежда вярно, валидно или възможно за отделния индивид; това,  което човек мисли; преценка.<br />
Ако едно мнение се основа на абсолютна, увереност и може да се докаже  извън всяко съмнение, то просто не е мнение, а факт - или пък толкова  конвенционално наблюдение, че е придобило смисъла на факт.<br />
<span class="style6"><strong>2. КАК МНЕНИЕТО ,,СЕ  РАЖДА” ОТ ФАКТА</strong></span><br />
Да заявим, че нещо ни харесва/не ни харесва навярно е най-простият начин  да направим от факта мнение:<br />
„Земята се върти.” - факт<br />
„Това, че земята се върти, много ми харесва.” - мнение<br />
„ Не е хубаво дето земята се върти.” -   мнение<br />
Факт е например, че компютрите са неразделна част от живота на развитите  общества. За да се превърне този факт в предмет на есе, той трябва да се  прецени, да си съставим разбиране за него - например да стигнем до твърдение от  типа:,, Компютрите и дават, и отнемат много неща.”<br />
<strong class="style6">3. НЕ ОТ ВСЯКО МНЕНИЕ  СТАВА ДОБРО ЕСЕ</strong><br />
След като сме сигурни, че по съответната тема разполагаме с мнение,  проверяваме доколко то е <em>качествено. </em>Едно мнение трябва да се бракува,  когато е дотолкова общоприето, че е добило статус на факт. Например: „Приятелството  е важен елемент от междучовешките отношения.” От практическа гледна точка това  е факт. Само изключително надарен и оригинален автор би могъл да се надява, че  ще напише нещо интересно в този план. В ръцете на начинаещия подобно банално  твърдение почти сигурно ще се превърне в скучно (некачествено) есе.<br />
<strong class="style6">4. СДОБИВАНЕ С  ИНТЕРЕСНО МНЕНИЕ</strong><br />
От какво зависи едно мнение да бъде интересно? Първо от <em>отношението </em>към  избрания предмет. Пишем добре за нещата, които ни вълнуват най-силно. На второ  място идва <em>противопоставянето - </em>изпитано средство за събуждане на  интерес към едно мнение: ако значителен брой хора не са съгласни с нашите  възгледи по темата, становището ни (мнението) вече ги е заинтригувало.<br />
Доколкото всяко есе е вид спор - авторът изтъква своето мнение в  контраст с всички останали мнения - острото противопоставяне означава  разгорещен спор, следователно -интерес. Оценки от рода на „това е по-добро от  онова” съдържат ясно изразено противопоставяне. Така всяко от становищата: „момичетата  са по-умни от момчетата” или „момчетата са по-умни от момичетата” със сигурност  ще предизвика сблъсък. Всъщност не винаги е необходимо да сме отявлено  настроени за спор. Често е достатъчно да имаме само, позиция по въпроса.  (Твърдението, че най-хубавият филм на годината е „Пурпурното чудовище” ще си  навлече гнева на киномана, който е убеден, че най-добрият филм всъщност е „Петнистото  чудовище”.) Дори разликата в интерпретацията може да внесе необходимия елемент  на спор. Като цяло обаче си струва да се опираме на максимата <em>„Няма ли спор,  няма есе.</em>”<br />
<strong class="style6">5. ИЗСЛЕДВАНЕ  КАЧЕСТВОТО НА МНЕНИЕТО</strong><br />
Започвайки да оформяме мнение за есе, трябва да поставим под въпрос  нашата собствена позиция. Най-напред разглеждаме внимателно всичко, което може  да се каже в полза на противоположното мнение. Например твърдим (и смятаме да  го докажем), че автомобилните състезания не са свързани с особени рискове. След  като сме взели решение да пишем за това, веднага формулираме <em>обратното  мнение </em>(автомобилните състезания са високо рискова дисциплина) с цел да  осъзнаем какви мотиви го подкрепят, т. е. какви аргументи могат да бъдат  изтъкнати против нашия възглед. Едно старателно проучване на противоположното  мнение може да има изненадващ резултат - да ни накара дори да променим  становището си. В което няма нищо лошо - пак разполагаме с мнение, просто то е  различно. Ако първоначалното ни мнение се е запазило, обиколката из територията  на „противника” ни е дала възможност да осъзнаем по-добре силните и слабите  страни на собствената си позиция; избистрила се е идеята как да защитим тази  позиция. Както стана дума, мнението не подлежи на научно доказване. Пишейки  есе, ние целим да убеждаваме. И силата на есето зависи от това доколко сме  успели да накараме читателя да се съгласи с нашия конкретен възглед.  Проверяваме качеството на мнението си чрез въпросите:</p>
    <ul>
      <li>Може ли срещу него да  бъде изтъкнат правдоподобен аргумент?</li>
      <li>Можем ли да се  защитим логично срещу този аргумент?</li>
    </ul>
    <p><strong class="style6">6. ПРОБЛЕМЪТ ЗА  ЧЕСТНОСТТА</strong><br />
      Ексцентричното мнение, изфабрикувано само  за да привлече вниманието, е повърхностно и  глупаво средство за сдобиване с основа за есе. Нещо по-лошо - то е безчестно.  Ако се налага да избираме между скучно и изфабрикувано мнение, за предпочитане  е да изберем скучното. Изхождаме от мисълта, че за скуката в писането има  лекове, но за фалша няма. Честността е най-добрата политика и за този, който  пише есе - единствената, която дава резултат. Идеите, които ни се струват „подозрителни”  или не ни грабват веднага, следва да се разчепкат най-старателно. Проучваме  безпристрастно всички основни аргументи „за” и „против”, докато се изпълним с  вътрешна убеденост в своята правота. С други думи, за да успеем в писането на  есе, <em>трябва да вярваме искрено в своето мнение.</em><br />
      <span class="style6"><strong>7. „ЧУВСТВАМ” ИЛИ  „МИСЛЯ”</strong></span><br />
      Често това, което минава за мнение по отношение на познати идеи и  състояния е чиста проба предразсъдък, навик или общи твърдения, за които  пишещият <em>има чувството, че са верни. </em>На голо чувство обаче не бива да се  разчита. Налага се да разровим всички смътни впечатления и неясни убеждения, за  да изолираме от тях истинско мнение -твърдо, конкретно, правдоподобно становище  за това, което мислим, а не мъглява декларация за това, което чувстваме.</p>
    <p align="justify"><strong class="style6">ПРЕДМЕТ НА ЕСЕТО</strong><br />
    Тук граници, както е известно, няма. Всяко нещо, което подтиква човешкия  ум към размисъл или буди недоумение, може да бъде предмет на есето. </p>
    <p align="justify" class="style5">Какво оттук насетне трябва да е налице, за да можем да  формулираме мнение във връзка с този предмет?</p>
    <p align="justify" class="style6"><strong>1. ДА СИ ИЗЯСНИМ  ЗАДАДЕНИ ЛИ СА ГРАНИЦИ НА ПРЕДМЕТ</strong></p>
    <ul>
      <li>Предметът е ясно очертан - <em>Моето име; Качеството,  което (не) харесвам у себе си; Кръгът</em></li>
      <li>Предметът не е ясно очертан - <em>„Магически” думи; Поглед  към себе си; Една геометрическа фигура. </em>Зададено е по-скоро <strong>поле от  значения. </strong>Това разбира се е сторено умишлено, за да бъдем подтикнати да  определим сами нашия предмет. Уточняването е съществена част от задачата! То е  определящо за качеството на текста, който ще създадем. Сред полето от значения,  очертано от темата, би трябвало да се насочим към предмета, за който:</li>
      <ul>
        <li>Имаме най-много информация, т.е. знаем най-много</li>
        <li>Интересува ни специално</li>
        <li>Сигурни сме, че можем да го обхванем в рамките на  времето, с което разполагаме</li>
      </ul>
    </ul>
    <p class="style6"><strong>2. КАКВО ЗНАЧИ ,,ДА  ЗНАЕМ ДОСТАТЪЧНО” ЗА ПРЕДМЕТА</strong></p>
    <ul>
      <li>По теми като <em>приятелството,  семейните </em>отношения, <em>работата, хобитата </em>и пр., които са пълнежът на  ежедневието, всеки има ,,на склад” изобилно количество информация, за да може  да си състави мнение и после да го защити.</li>
      <li>По други теми - напр. <em>ветроходство, древни езици, генно инженерство - </em>за да формулираме  мнение, се налага да се запознаем с голямо количество специализирана информация  Това означава предварителна работа със справочни материали.</li>
      <li>Хобитата - богат  източник на специализирана информация. Истински отдаденият на хобито си вече е  снабден с изобилие от знания, за да подкрепи мнението си. (Това всъщност прави  есето, основано на специализирано знание, много по-лесно за писане отколкото  есето, базирано на позната идея или банално състояние.)</li>
    </ul>
    <p><strong>Правило:</strong><em> В</em> <em>основата на  есето стои осведоменото мнение.</em><br />
        <strong class="style6">3. ОРГАНИЗИРАНЕ НА  ИДЕИТЕ – ТЕХНИКИ</strong></p>
    <ul>
      <li><strong>„Мисловна буря” </strong>(„мозъчна атака”)</li>
      <li>В центъра на листа се записва темата на есето. Наоколо се  записват и ограждат в кръгчета всякакви асоциации, които  темата поражда: образи, цитати, откъслеци от истории и пр.</li>
      <li>След като нищо повече не ни идва наум, започваме да  преценяваме кои от тези идеи ни интересуват най-много и във връзка с кои имаме  най-много информация. „Пресяваме” ги, за да <em>изберем </em>една, две или  повече, около които ще формулираме теза и ще изградим текста на есето. </li>
      <li><strong>„Свободно писане</strong><strong>”</strong> </li>
      <li>Започваме да пишем по темата, без да мислим за ред,  структура, стил.</li>
      <li>След като „излеем”  всичко върху листа, започваме да претегляме и сортираме идеите, да ги групираме  с оглед на един център (теза), около която ще изградим текста.</li>
    </ul>
    <p>Работата върху есе може да стимулира <strong>самостоятелното мислене</strong>, ако  в разбирането си за есето като учебен жанр изхождаме от идеята за  структуроизграждащата функция на мнението в него. На емпирично равнище познания  по въпроса могат да започнат да се оформят още в 4.-5. клас. Повечето от теоретическите  постановки не представляват проблем за учениците от 6.клас. Съвсем уместно е да  се правят аналогии между мнението като основа на есето и мнението като основа  на съчинението-разсъждение (отговора на литературен въпрос) литературноинтерпретативното  съчинение (в зависимост от възрастта на учениците). Във всички случаи тръгваме  от <em>твърдение, което ни се струва вярно, </em>т.е. от мнение. Но докато при  обичайните жанрове мнението се отнася до литературни проблеми и е придобито в  резултат на анализ, дискусии и пр., при есето тематичният обхват е неограничен,  а мнението е добито в резултат на вглеждане в собствения опит, събиране на  специализирана информация и пр. Другите допирни точки между „новия” и „старите”  жанрове се открояват, ако приемем, че учебното есе е призвано да развива и критическото  мислене.<br />
        <strong class="style6">КРИТИЧЕСКОТО  МИСЛЕНЕ</strong><br />
        <em>Според философията съществуват два начина да се стига до  истината:</em></p>
    <ul>
      <li>Стъпка по стъпка,  чрез прилагане на различни мисловни операции. Основна форма за проявата на този  тип мислене, е <strong>доказателството</strong>, при което истинността на едно съждение  (тезис) се обосновава чрез други съждения (аргументи), които са свързани  помежду си и водят като цяло до някакъв извод (обобщение).</li>
      <li>До истината се стига  внезапно. Тя безусловно, несъмнено е пред нас, само че не знаем как се е  появила, не можем да опишем етапите, през които сме минали, за да се доберем до  нея. Тази форма за постигане на истината се нарича <strong>интуиция</strong>.</li>
    </ul>
    <p>Доказателството стои в основата на логическото мислене (и е негова  главна форма). За интуицията, чиято природа все още не е изяснена, се смята, че  е в основата на творческото мислене. От друга страна е всеизвестно, че всяко  сериозно постижение, независимо от областта, е плод не само на разума и не само  на интуицията, но на разума и интуицията, работещи заедно, в синхрон.<br />
      Позволявам си да припомня тези аксиоми, защото те имат пряка връзка със  споровете около жанровата характеристика на есето - какво представлява то - „свободна  игра на въображението или продукт от разсъдъчна, т.е. логична дейност и затова  притежава що основните характеристики на доказателството?<br />
      Ако приемем, че есето е „чисто творчески акт”, описание на безцелна игра  на въображението, „пърхане” около някаква тема заради радостта от причудливите  асоциации, които тя може да предизвика, то тогава трябва да си изясним защо  наричаме резултата от тази дейност- „есе”. Опит за какво е тя? Какъв е смисълът  от нея? Вървейки по тази линия, един колега естествено стига до извода, че „есето  се простира върху <em>цялата практика на ученическите писмени текстове (опити)”. </em>/В. Атанасов -”Образователният статус на есето”/ Което би могло да се  разбира и като твърдение, че есето е всичко и нищо.<br />
      Ако гледаме на есето като на текст, основаващ се на нечие заявено (или  подсказано), а след това и развито <em>мнение, </em>не би имало никакви  недоразумения относно формата на есето. Изразяването на едно мнение има смисъл  тогава, когато то може да бъде обосновано, защитено. Доколкото есето представя  опит да се установи истината, при който опит можем да наблюдаваме как авторът  тръгва от едно твърдение и се стреми да го мотивира и в крайна сметка - да ни  убеди, че е прав, дотолкова можем да смятаме, че <strong>жанровата форма на есето (в  безбройните му разновидности) се гради върху доказателството. </strong>Доказателството  е главен инструмент на мисленето, защото чрез него не само се докосваме до един  предмет, но и го изследваме, проникваме в същността му. Казано с други думи,  доказателството е <strong>най-универсалната форма за излагане на една идея. </strong>Доказателството  стои в основата на европейската представа за мисленето - такава, каквато я  определя преди около 400 години Декарт в „Разсъждение за метода”. Затова  развитието на уменията за писане на есе означава автоматично развитие на  уменията за критическо мислене, т.е. за мислене чрез доказателство.<br />
      В есето принципът на доказателството се реализира на равнище на равнище <strong>абзац </strong>и на равнище <strong>цялостен текст.</strong><br />
  <strong class="style6">1. ЕДНА ИДЕЯ - ЕДИН  АБЗАЦ</strong><br />
      От първите години в училище знаем, че формата, чрез която изразяваме „завършена  мисъл”, се нарича изречение. Логиката ползва термина съждение. Например: „Морето  кара много хора да мечтаят за пътешествие” е съждение, изразено чрез изречение.  Формата, чрез която изразяваме „завършена идея”, се нарича абзац (нем.)<br />
  <em>Например:</em></p>
    <ul>
      <li>Морето кара много  хора да мечтаят за пътешествия. <strong>(тезис)</strong></li>
      <li>Някои искат да  обиколят света, за да видят неща, за които само са чували. Други мечтаят да  станат моряци, защото обичат да бъдат сред вълните. Има и такива,   които по-скоро се стремят да опознаят  невероятния   подводен  свят,    т. е.     -  да  „пътешестват”  из  глъбините   на      морето.  <strong>(аргументи, развиващи твърдението  в тезиса)</strong> </li>
      <li>Във всички случаи става дума за порив на сърцето, за  желание, което трудно може да се обясня. ( <strong>завършващо изречение)</strong></li>
    </ul>
    <p>В зависимост от  функцията, която изпълняват, изреченията в един абзац биват три вида:</p>
    <ul>
      <li><strong>тезис </strong>- заявява основната  идея</li>
      <li><strong>развиващи идеята </strong>- чрез различен тип  информация поясняват главното изречение, подкрепят мисълта, изразена в него.  Задължително е да са свързани по-между си.</li>
      <li><strong>завършващо </strong>- обобщава, предлага  извод</li>
    </ul>
    <p>Веднага се набива на очи, че добре написаният абзац всъщност следва  структурата на доказателството, т.е. принципа „казвам - доказвам – обобщавам”.<br />
      Колко дълъг да бъде един абзац? В някои случаи действа принципът - нито  много дълъг, нито много къс. Доста разпространено е разбирането, че един абзац  трябва да съдържа най-малко <strong>три </strong>развиващи идеята изречения, т. е. - общо  пет изречения. От съществено значение е в рамките на целия текст да има  съизмерност между абзаците -не върви една идея да е обоснована с осем - девет  изречения, а друга - с две-три, ако смятаме, че и двете идеи са еднакво важни.<br />
      Задължително ли е да се спазва последователността <strong>тезис - развиващи -  завършващо </strong>изречения? В зависимост от ефекта, който искаме да постигнем,  поставяме главното изречение в началото, в края, или в друга позиция.<br />
  <strong><em>Сравнете следващия  абзац с абзаца, който би се получил, ако главното изречение бъде преместено в  края:</em></strong><br />
      (тезис) <strong>Ето какъв е бъбривият човек. </strong>Като го срещнем и му кажеш  нещо, той<br />
      веднага отговаря, че не било така. Той знаел всичко и ако си имал малко  търпение,<br />
      само от него си можел да го научиш. Ако междувременно отговориш нещо, прекъсва  те: „Гледай да не забравиш това, дето се каниш да кажеш”, или: „Добре, че ме  подсети”,<br />
      или: „Виж: колко е полезно да поговори човек”, „Това го пропуснах преди малко”.  И все<br />
      намира някакъв повод да те прекъсне, така че не можеш и дъх да си поемеш спокойно,<br />
      когато говориш с него.   (Теофраст,  „Характери”)<br />
      Ако започнем направо с развиващите изречения, държим читателя в  напрежение - той очаква да разбере защо казваме нещата, които казваме. Тезисът,  поставен в края, идва като отговор на този въпрос. От гледна точка на формата  той изпълнява и ролята на завършващо изречение. <br />
  <strong class="style6">2. ВИДОВЕ АБЗАЦИ  СПОРЕД МЯСТОТО, КОЕТО ЗАЕМАТ В ЕСЕТО</strong></p>
    <ul>
      <li>Въвеждащ</li>
      <li>Развиващи идеята</li>
      <li>Завършващ</li>
    </ul>
    <p><strong class="style6">3. ВИДОВЕ АБЗАЦИ  СПОРЕД НАЧИНА, ПО КОЙТО СА РАЗВИТИ</strong><br />
    Абзацът представя идея, развита на базата на основната форма за мислене  -доказателството. Съществуват различни пътища да се развие една идея, а оттук и  различни видове абзаци. Някои от основните:</p>
    <ul>
      <li>Описателен</li>
      <li>Обяснителен</li>
      <li>Основан на факти</li>
      <li>Основан на специфични  примери</li>
      <li>Основан на аналогия/контраст</li>
      <li>Повествователен</li>
      <li>Убеждаване и аргументация</li>
    </ul>
    <p>Какъв е видът на абзаца, в който има повече от един начин на развиване  на идеята. Например разказваме <em>случка, </em>а в нея се явяват описателни  елементи. Тогава определяме абзаца в зависимост от <em>преобладаващия подход, </em>в  случая - повествование. Каква е спецификата на всеки отделен вид и какви  функции изпълнява в рамки-те на даден текст?</p>
    <ul>
      <ul>
        <li class="style6"><strong>ОПИСАТЕЛЕН АБЗАЦ </strong></li>
      </ul>
    </ul>
    <p>Гради се на базата на впечатления, които добиваме чрез сетивата -  зрение, слух, осезание, обоняние, вкус. Яркото описание помага на читателя да  навлезе в атмосферата на света, за който говорим; внушава мисли и чувства.  Основната му функция - да създава определено настроение.<br />
        <em>Ноември напредва. Листата, добили красивия  слънчево-оранжев цвят на октомври,</em> <br />
      и п я/п <em>от дърветата, като оставят оголените клони да срещат  студените северни ветрове. Пада първият сняг, стопява се и един мрачен град  зачаква зимата.</em></p>
    <ul>
      <ul>
        <li class="style6"><strong>ОБЯСНИТЕЛЕН АБЗАЦ</strong> </li>
      </ul>
    </ul>
    <p>В него изясняваме как функционира някакъв предмет, как протича процес;  чрез него се дават инструкции. Освен в готварските книги и указанията за  ползване на уреди, обяснителните абзаци изграждат текстовете на уроци, статии в  енциклопедии и пр. обяснителният абзац върши добра работа, когато искаме да  защитим теза, опирайки се на конкретните си познания в дадена област.<br />
        <em>Планините трябва да се изкачват с колкото е възможно  по-малко усилия и без нетърпение. Същността на собствената природа трябва да  определя скоростта. Ако започне да не те сдържа, ускори крачката. Задъхаш ли се  - намали. Планините се изкачват в състояние на равновесие между нетърпение и  изтощение. И тогава, когато вече не мислиш за предстоящото, всяка крачка се  превръща от начин за стигане до целта, в уникално събитие само по себе си.</em></p>
    <ul>
      <ul>
        <li class="style6"><strong>АБЗАЦ, РАЗВИТ ВЪЗ ОСНОВА НА ФАКТИ</strong> </li>
      </ul>
    </ul>
    <p>Чрез него снабдяваме читателя с определена информация, защото искаме  информацията да послужи като отправна точка за размишление или като аргумент в  подкрепа на тезата. Подобно на обяснителния абзац, и основаният на факти  придава особено важно качество на твърденията ни - придава им достоверност.<br />
        <em>На 29 април лондонската къща „Сотбис” ще проведе търг на  руски произведения на изкуството. Според информация, достигнала и до някои  български вестници, най-голям интерес предизвикало голямото платно на Василий  Верешчагин „На Шипка всичко е спокойно”. Началната му цена е между 40 и 60  хиляди английски лири.</em></p>
    <ul>
      <ul>
        <li class="style6"><strong>АБЗАЦ, РАЗВИТ ВЪЗ  ОСНОВА НА СПЕЦИФИЧНИ ПРИМЕРИ</strong> </li>
      </ul>
    </ul>
    <p>В абзаца, основан на специфични примери, изясняваме някакво общо,  абстрактно звучащо твърдение чрез конкретни (специфични) примери. Те оживяват  текста, правят го ярък, запомнящ се.<br />
        <em>Не всички птици свиват гнезда по дърветата. Кълвачите  гнездят в  дупките, които пробиват в  ствола на дървото. По-късно, когато малките пораснат и семейството отлети, в  опразнената дупка се заселват и семейството отлети,</em> <br />
        <em>в опразнената дупка се заселват сови. В Антарктика  мъжкият пингвин използва собствения си крак за гнездо. Той може дори да се  разхожда, без яйцето да пада от крака му. И в това отношение природата не  познава граници за въображението си.</em></p>
    <ul>
      <ul>
        <li class="style6"><strong>АБЗАЦ, ПРЕДСТАВЯЩ АНАЛОГИЯ/КОНТРАСТ</strong> </li>
      </ul>
    </ul>
    <p>В главното изречение заявяваме отношението си към А и В. Развиващите  изречения следват или схемата А+В, т.е. - в тях първо казваме (поне) три важни  неща за А и после три - за В, или схемата А/В - изтъкваме едно качество на А и  го сравняваме със същото качество у В; после изтъкваме друго качество на А и  отново го сравняваме с В и т. н.<br />
        <em>До момента, в който срещнах Иван и Деляна си мислех, че в  света на близнаците може да има само пълна хармония. Той е рус, със светли очи;  мекушав, капризен. Харесва музиката и математиката и не си пада по шумните  компании. Деляна пък е  с тъмни очи и  кестенява коса. Тя е сдържана, доста по-твърда. Обича киното</em> и <em>природните  науки; привличат я вихрените купони. Не ми се иска да си спомням как се нападат  един друг за щяло и нещяло. И през ум не ми беше минавало, че има такива  близнаци по света.</em><br />
      Абзацът, основан на аналогия/контраст изпълнява една от следните задачи:</p>
    <ul>
      <li>Показва две неща, за които се е смятало, че са различни,  като подобни</li>
      <li>Показва две неща, за които се е смятало, че си приличат,  като различни</li>
      <li>Показва две неща, които макар и сравними, не са еднакви -   едното е по-добро от другото</li>
      <ul>
        <li class="style6"><strong>ПОВЕСТВОВАТЕЛЕН АБЗАЦ</strong> </li>
      </ul>
    </ul>
    <p>В есето можем да разказваме и случки, чието обичайно място както знаем е  в художествените жанрове. Ту обаче правим това н? просто заради удоволствието  от самото разказване, а с някаква цел, за да защитим определена теза.  Следователно повествователният абзац съдържа <em>история, разказана с цел,</em><br />
      Независимо от обема, добре написаният повествователен абзац съдържа  следните компоненти: <em>фабула, композиция, конфликт, ритъм, преходи, гледна  точка.</em><br />
      Повествователният абзац нашироко се използва в есето - когато  обясняваме, убеждаваме, доказваме, или когато просто търсим начин да направим  текста по-грабващ, по-интересен.<br />
      Следващият повествователен абзац би могъл да се появи в есе (да речем на  тема „Опознай себе си” ). Забележете как тезисът и завършващото изречения  наблягат на целта, с която се разказва историята:<br />
  <em>Някои търсят истината за себе си дълго и мъчително, за  други тя идва внезапно, като просветление. Стара история разказва за един лъв,  който се приближил до стадо овце. За своя огромна изненада той открил друг лъв  сред стадото. От малко лъвче този лъв бил отгледан от овцете и затова блеел  като овца, припкал наоколо като овца. Когато истинският лъв застанал пред него,  лъвът-овца се разтреперил целият. Истинският го попитал: „Какво правиш сред  тези овце?” Лъвът-овца отговорил: „Аз съм овца.” Истинският лъв казал: „О, не,  не си! Ела с мен!” Завел го до един вир и казал: „Погледни се!” Лъвът-овца  видял отражението си във водата, надал мощен рев и в същия миг се преобразил.  Никога вече не бил същият. По този начин доста хора достигат до разбиране за  истинската си природа.</em></p>
    <ul>
      <ul>
        <li class="style6"><strong>АБЗАЦ, ЧРЕЗ КОЙТО УБЕЖДАВАМЕ, ИЛИ СПОРИМ</strong> </li>
      </ul>
    </ul>
    <p>Но нали правим това с всеки абзац - казваме нещо и после го доказваме,  убеждаваме читателя в правотата на твърдението си? Защо е необходимо да говорим  за отделен вид абзац, чрез който убеждаваме, или спорим? Действително всеки  добре написан абзац в някаква степен убеждава, но абзаците, написани специално  с тази цел, имат някои особености, които си струва да познаваме. Така например,  ако описваме една къща с цел да помогнем на читателя да си представи нашето  детство <em>(да </em>речем пишем есе на тема „Детството”), абзацът ще има един  облик <strong>(1)</strong>. Ако описваме къщата с цел да убедим читателя да я купи,  абзацът ще е доста по-различен <strong>(2)</strong>. В първия случай ще създадем  описателен абзац;  във втория - абзац,  написан с цел да убеждава.<br />
        <strong><em>(1)</em></strong><em>Един от първите  образи, които извиква у мен думата „детство”, е образът на бабината къща. Представям,  си как се облягам на топлата й кирпичена стена, когато си разказваме истории с  децата. Спомням, си миризмите на дюли, стайни цветя и сладкиши, които ме  лъхваха още от прага й; цъкането на стария будилник в кухнята; загадъчните </em>стоножки, <em>които от  време на време пропълзяваха по напуканите стени на „северната стая”. Някога  всичко това беше нещо, над което не се замислях - живеех в него. И не си давах  сметка колко го обичам.</em><br />
        <strong><em>(2)</em></strong>   <em>Къщата  е <strong>масивна, </strong>едноетажна постройка. Входната врата гледа към изток. Има  четири стаи - <strong>удобна </strong>кухня, <strong>приветлива </strong>детска, две спални и  антре. Детската и едната спалня са съответно с югоизточно и югозападно  изложение - <strong>топли </strong></em><strong>и светли </strong><em>през цялата година. Кухнята и  другата спалня са <strong>хладни и приятни </strong>през лятото. През зимата <strong>лесно се  отопляват. </strong>Прозорците са с добра изолация и с размери, които позволяват <strong>приток  на много светлина.</strong></em><br />
      Когато пишем <strong><em>абзац, за да убеждаваме</em></strong><em>, </em>целта ни е да  се опрем на емоции, качества, ценности, които читателят е вероятно да сподели,  или да сметне за желани - така постъпват създателите на реклами. Основен начин  да въздействаме, е да използваме думи и изрази, които <em>внушават </em>идеи,  будят определени <em>асоциации. Така. </em>в абзац (2) думата „масивна”  подсказва, че къщата е здрава, стабилна. „Удобна”- та кухня сякаш кани в себе  си бъдещата стопанка, а „приветлива”-та детска стая - щастливите малки  обитатели. Забележете, че текстът въздейства и на сетивата — представяме си  колко привлекателна е една „хладна” стая през жаркото лято.<br />
      Целта на убеждаващия абзац е читателят да приема идеята на автора.  Твърдението в тезиса <em>може да бъде спорно, ала маже и да не бъде. </em>При  всички случаи обаче в развиващите идеята изречения следва да се явят думи и  изрази, които <em>въздействат върху чувствата на читателя.</em><br />
  <strong><em>В абзаца, чрез който спорим,</em></strong><strong> </strong>нещата стоят малко  по-различно. Преди всичко неговият тезис задължително представя <em>спорно  твърдение, </em>а развиващите изречения привеждат доводи в зашита на това  твърдение. Ролята на доводи могат да играят факти, специфични примери, случки и  др. Ако в <em>убеждаващия абзац </em>въздействаме по-скоро на чувствата на  читателя, то <em>в абзаца, чрез който спорим, </em>наблягаме най-вече на <em>сериозните  логически основания </em>за нашето твърдение, т. е - стремим се да <em>въздействаме  на разума на читателя. </em>На пръв поглед този вид абзаци изглеждат като  абзаците, чрез който обясняваме нещо. Разликата се състои в това, че когато  спорим, се стремим да защитим, или отхвърлим дадено твърдение, по което може да  има противоречиви становища. Например, ако тезисът гласи: <em>„Работата над  отговор на литературен въпрос минава през няколко етапа”, </em>можем да си  представим как развиващите изречения ще обяснят какво е характерно за всеки  етап.<br />
      От друга страна тезисът: „Полезно и интересно е да се работи над  съчинението отговор на литературен въпрос” може да предизвика спор, доколкото  не всеки читател ще е съгласен с мнението на пишещия. В този случай становището  ще трябва не просто да обясни, а да се защити.<br />
      Един от най-простите начини да защитим мнението си чрез абзац, е да  подредим аргументите <em>„във верига.”</em><br />
  <em>За да се насладиш истински на една разходка, трябва да си  сам. Ако си с някой друг, или с цяла компания, разходката губи от същността си.  Когато си сам, имаш свободата да спираш и да тръгваш, да се движиш със своя  собствена скорост. Не си принуден да подтичваш, край приятеля-бързоходец, или  да спираш от витрина на витрина заради госпожицата, с която си излязъл. Освен  това, когато си сам и сетивата, и съзнанието ти са отворени за света. Можеш да  размишляваш, върху нещата, които виждаш., да забелязваш, подробностите. Всичко  това не би могло да се случи ако до теб върви приятел, с когото обсъждаш  последния мач, или момиче, което се чудиш как да очароваш.</em><br />
      Възможно е абзацът, чрез който защитаваме мнението, си да има структура,  която сякаш <em>в умален вид представя спора </em>с нашите опоненти. Тогава  абзацът съдържа следните елементи:</p>
    <ul>
      <li>Поставяме проблема</li>
      <li>Предлагаме нашето становище по него (теза)</li>
      <li>Представяме доводите си в подкрепа на това, което твърдим</li>
      <li>Отхвърляме обосновано възможните доводи на опонента</li>
      <li>Заключение, в което обобщаваме казаното и потвърждаваме  тезата</li>
    </ul>
    <p><em>Едва ли ще се намери българско училище, пред което да не стои  въпросът за преписването. От най-ранните класове до университета явлението е  толкова масово, че почти обезсмисля честния труд на онези, които не преписват.  Тъй като крайно деморализира, преписването трябва да бъде изкоренено от живота  на училището. За целта е необходимо да се промени </em><em>отношението към  него - и на учителите, и на учениците. Много педагози разбират, че им се  представят чужди текстове като домашни работи, или виждат със собствените си  очи как възпитаниците им преписват, но се правят, че не забелязват. Учителите  трябва да станат непримирими и към най-дребните наглед нарушения. Ако  едновременно с това бъдат  въведени и строги наказания, резултатите бързо ще се почувстват. При първо  преписване ученикът може да бъде предупреден, а при второ - изключен от  училището. На учителите, които твърдят, че работата им не е да внимават кой  преписва и кой - не, може да се напомни, че тяхното задължение е не само да  обучават, но и да възпитават учениците си. В случай, че учениците смятат  преписването за дребна работа и че то не заслужава такова строго наказание,  трябва да им се обясни каква е истинската същност на това деяние. С решаването  на проблема ще се увеличи стойността на оценките, но най-вече ще спечели  моралът на обществото. Хиляди млади хора няма да тръгват в живота с убеждението,  че да лъжеш и да крадеш, т. е. да преписваш, е нещо допустимо и нормално.</em><br />
      Абзацът, развит по този начин, очевидно е доста обширен. Всъщност  схемата, по която е изграден, се използва по-често като основа за цялото  съчинение (есе) . Там на всеки компонент съответства отделен абзац.<br />
      Обучението в писане на абзац може да започне още в началния курс, като  разбира се изборът на видовете се съобразява с възрастта на учениците.  Същественото в случая е, че в основата на добре написания абзац стои схемата на  доказателството, което означава, че учейки децата да пишат абзац, ние всъщност  ги учим да казват, доказват и обобщават. </p>
  </div>
  <div id="footer">
    <ul id="metaLink">
      <li>
        <h3>&nbsp;</h3>
      </li>
      <li>
        <h3>&nbsp;</h3>
      </li>
      <li>
        <table width="697" align="center">
          <tr>
            <td width="106"><p align="left"><a href="http://www.tyxo.bg/?18190" title="Tyxo.bg counter" target="_blank"><img src="http://cnt.tyxo.bg/18190"
alt="Tyxo.bg counter" width=88 height=31       border=0 align="absmiddle" />&nbsp;</td>
            <td width="208"><h3 align="center">ГЛАСУВАЙ ЗА НАС</h3></td>
            <td width="147">             <form action="http://www.bulgariantop.com/vote.php" method="post" target="bgtop">
              <div align="center">
                  <table width="134" border="0" cellpadding="0" cellspacing="0">
                    <tr><td colspan="2"><a href="http://www.bulgariantop.com" target="bgtop"><img src="http://www.bulgariantop.com/images/banners/1_top.gif" alt="Bulgarian TOP" width="134" height="18" border="0"></a><br></td></tr><tr><td width="58" height="24" valign="top" align="right" background="http://www.bulgariantop.com/images/banners/1_bg.gif"><select name="score" style="font-face: Verdana, Arial, Helvetica, sans-serif; font-size: 9px;"><option value="5">5</option><option value="4">4</option><option value="3">3</option><option value="2">2</option><option value="1">1</option><option value="0">0</option></select><br></td><td width="76"><input type="Image" src="http://www.bulgariantop.com/images/banners/1_vote.gif" alt="Vote For This Site in BULGARIANTOP.com" width="76" height="24" border="0"><br></td></tr>
                  </table>
                  <div align="right"><input type="Hidden" name="site_id" value="3306">
             </div></div>
</form></td>
            <td width="91"><div align="center"><a href="http://bgtop100.com/in.php?site=1704" target="_blank"><img src="http://bgtop100.com/banners/bgtop100.gif" border="0" width="88" height="31" alt="Vote For This Site in BGTop100.com" /></a> </div></td>
            <td width="121"><div align="center"><a href="http://bgtop.net/in.php/1157211496" target="_blank"><img src="images/bgtop8831.gif" alt="Vote For This Site in BGtop.net " width="88" height="31" border="0" /></a></div></td>
          </tr>
          <tr>
            <td height="37">&nbsp;</td>
            <td height="37" colspan="4"><div align="right">Copyright © 2008 My School BEL - &quot;Dimitroff &amp; Son Company&quot;</div></td>
          </tr>
        </table>
      </li>
    </ul>
  </div>

</div>

</body>
</html>

