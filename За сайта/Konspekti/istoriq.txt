Учебно-изпитна програма за държавния зрелостен изпит по история и цивилизация

I.	Вид на изпита
Изпитът е писмен и анонимен.

II.	Учебно съдържание 
Съвременната световна история
•	Версайска система
•	Политически системи в Европа между двете световни войни
•	Международни отношения през 30-50-те г. на ХХ в.
•	Процесите на евроинтеграция. История на България
•	Политическо развитие
•	Власт и институции
•	Общество и обществен живот
•	Светът на българите: околна среда и манталитет
•	Култура и духовен живот
•	Религии и църква
•	Българите и светът.

III.	Оценявани компетентности
•	Притежава знания за българската история и за съвременната световна история
•	Умее да представя, анализира и интерпретира различни исторически източници (писмени исторически текстове, различни видове изображения, карти, схеми, статистически данни)
•	Умее да попълва и да съставя хронологии за определени епохи, периоди и събития
•	Умее да установява синхрон между отделни събития, личности и идеи в българската и в световната история
•	Разпознава определени събития или периоди по исторически карти
•	Умее да дефинира основни исторически понятия
•	Посочва примери, които илюстрират съдържанието на дадено историческо понятие
•	Използва исторически понятия в зададена конкретна ситуация
•	Коментира исторически понятия, включени в писмен източник
•	Умее да създава текст по зададен исторически въпрос или по исторически източник (или комбинация от източници).

IV.	Формат на изпита Държавният зрелостен изпит се състои от две части:
1. 38 тестови задачи с максимален брой точки 65:
-	тестови задачи от затворен тип с четири възможни отговора, от които само един е верен;
-	тестови задачи със свободен отговор.
2. Задача за създаване на текст по зададен исторически въпрос или по исторически източник (или комбинация от източници) с максимален брой точки 35.
Общият максимален брой точки е 100. V. Времетраене на изпита
Изпитът е с продължителност четири астрономически часа.
