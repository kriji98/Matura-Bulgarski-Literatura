Учебно-изпитна програма за държавен зрелостен изпит по български език и литература

I.	Вид на изпита
Изпитът е писмен и анонимен.

II.	Учебно съдържание 1. Български език
•	Текстът и социокултурният контекст
•	Текстът в публичното общуване. Сфери на научната, медийната, гражданската, институционалната и художествената комуникация
•	Тематично и смислово членене на текста. Извличане на информация от текста
•	Функции на езиковите средства за изграждане на текста
•	Отношения между езиковите единици от различните езикови равнища
•	Задължителност и избор на структура и композиция на текста съобразно предмета на общуване и предназначението на текста
•	Задължителност и избор на езикови средства съобразно условията на общуване в различни комуникативни ситуации
•	Лексикална и граматична норма. Системни езикови правила
•	Правописна и пунктуационна норма. Конвенционални езикови правила
•	Създаване на аргументативен текст.
2. Литература
2.1. Автори и произведения:
•	Христо Ботев
поезия: "Майце си", "Към брата си", "Елегия", "Борба", "До моето първо либе", "На прощаване", "Хаджи Димитър", "Моята молитва", "Обесването на Васил Левски"
•	Иван Вазов
поезия: "Българският език", "Отечество любезно", "При Рилския манастир", "Елате ни вижте", "Линее нашто поколение", "Епопея на забравените"-"Левски", "Паисий", "Кочо", "Опълченците на Шипка"; разказът "Дядо Йоцо гледа"; повестта "Чичовци"; романът "Под игото"
•	Алеко Константинов
фейлетонът "Разни хора, разни идеали"; книгата "Бай Ганьо"
•	Пенчо Славейков
поезия: "Cis moll", "Ни лъх не дъхва над полени", "Спи езерото; белостволи буки", "Самотен гроб в самотен кът"; поемата "Ралица"
•	Пейо Яворов
поезия: "Градушка", "Заточеници", "Ще бъдеш в бяло", "Две хубави очи", "Стон", "Две души", "Сенки", "Песента на човека", "Маска"
•	Елин Пелин
разкази: "Ветрената мелница", "Косачи", "Задушница", "Мечтатели", "На оня свят", "Андрешко", "Чорба от греховете на отец Никодим", "Занемелите камбани" повестта "Гераците"
•	Димчо Дебелянов
поезия: "Черна песен", "Пловдив", "Да се завърнеш...", "Помниш ли, помниш ли...", "Спи градът", "Миг", "Един убит", "Сиротна песен", "Тиха победа"
•	Христо Смирненски
поезия: "Да бъде ден!", "Ний", "Йохан", "Юноша", "Стария музикант", "Цветарка", "Зимни вечери"
•	Гео Милев
поемата "Септември"
•	Атанас Далчев
поезия: "Прозорец", "Болница", "Стаята", "Къщата", "Повест", "Книгите", "Камък", "Дяволско"
•	Елисавета Багряна
поезия: "Кукувица", "Стихии", "Потомка", "Вечната"
•	Йордан Йовков
разкази: "Песента на колелетата", "Последна радост", "Шибил", "През чумавото", "Индже", "Албена", "Другоселец", "Серафим"
•	Никола Вапцаров
поезия: "Вяра", "Писмо"("Ти помниш ли..."), "Песен за човека", "Сън", "История", "Завод", "Кино", "Прощално", "Борбата е безмилостно жестока..."
•	Димитър Димов
романът "Тютюн"
•	Димитър Талев
романът "Железният светилник".
2.2. (изм. - ДВ, бр. 80 от 2008 г., в сила от 12.09.2008 г.) Знания за строежа и функционирането на художествената творба
•	Художествена условност (фолклор, литература)
•	Особености на условния изобразен свят (време и пространство, литературен герой, видове литературни герои, конфликт)
•	Строеж на художествената творба (заглавие, мото, сюжет, фабула, композиция, елементи на композицията, основна идея)
•	Комуникативен строеж на художествената творба (автор, читател, повествовател, лирически герой)
•	Въздействие на художествената творба (типове отношения автор-герой и читател)
•	Жанрова система на литературата (художествен жанр, епос, лирика, драма, роман, повест, разказ, фейлетон, сатира, ода, елегия, балада, сонет, лирическа миниатюра, поема, драма)
•	Организация на художествената реч (проза, стих, стихова организация; тропи-метафора, метонимия, символ, алегория; фигури-сравнение, епитет, хипербола, литота, антитеза, оксиморон, парадокс, гротеска).

III. Оценявани компетентности
1.	Езикови компетентности:
•	Умее да възприема смисли от текстове с различни съдържателни, функционални и езикови особености и да обработва получената информация в съответствие с поставената задача
•	Умее да изгражда цялостен и завършен текст, който отговаря на изискванията за нормативна правилност и комуникативна целесъобразност
•	Умее да подбира и да съчетава езикови средства, като се съобразява с предмета на общуване и с конкретната комуникативна задача
•	Умее да подбира и да съчетава езикови средства със стилов белег, предпочитани при общуване в различни функционални сфери
•	Владее и умее да прилага лексикалната норма на съвременния български книжовен език
•	Владее и умее да прилага граматичната норма на съвременния български книжовен език
•	Владее и умее да прилага правописната норма на съвременния български книжовен език
•	Владее и умее да прилага пунктуационната норма на съвременния български книжовен език.
2.	Литературни компетентности:
•	Разбира условния характер на художествената литература
•	Познава посочените автори и творби и свързаните с тях процеси в българската литературна история
•	Притежава знания за строежа и функционирането на художествената творба
•	Интерпретира художествения смисъл от конкретен литературен текст

IV.	Формат на изпита
Държавният зрелостен изпит включва 41 задачи:
1.	40 тестови задачи с максимален брой точки 70.
•	задачи от затворен тип с четири възможни отговора, от които само един е верен
•	задачи със свободен отговор.
2.	Задача за създаване на аргументативен текст, свързан с художествена творба или с откъс от нея, с максимален брой точки 30.
Общият максимален брой точки е 100.

V.	Ввреметраене на изпита
Изпитът е с продължителност четири астрономически часа."


