 
1 
„ЗАТОЧЕНИЦИ” - ЯВОРОВ 
(анализ) 
Творбата принадлежи към стихотворенията с 
революционно-патриотична тематика. Участието на 
поета в борбата за освобождаване на Македония и 
Източна Тракия от турското владичество придава по-
голяма убедителност на творбите от този тип 
(„Хайдушки песни”, мемоара - „Хайдушки 
копнения”). Съдбата на заточениците се вписва и в 
друг контекст различен от патриотичния-става въпрос 
за творби като „Арменци”, „Бежанци”, „Евреи” - 
участта на принудителния изгнаник, на човека, когото обстоятелствата или някакво 
съдбовно проклятие пропъждат далеко от близките и родното, е близка за поета. 
Той проявява повишена чувствителност към страданието и обречеността на хората, 
тяхната трагична предопределеност. Първото заглавие на „Заточеници” е „Към 
Подрумнале”. Конкретното събитие отпращането на група пленени участници в 
Солунските атентати към крепостта в Мала Азия, при промяната на заглавието 
придобива по-широко универсален оттенък. Заточението е съдба на мнозина и 
поетът открива тази нишка на изживяването, която предизвиква съчувствие и 
разбиране на чуждата болка. 
Откъсването от родния бряг е ситуирано във времето на залеза, а постепенно, 
към края на творбата, настъпва нощта. Граничното време между деня и нощта, 
между светлината и мракът е заредено с опасности. Великолепният морски залез с 
озарените от последните слънчеви лъчи и „алещите” вълни, се превръща в 
тягостна картина на раздялата. Затихналото спокойствие море е художествен 
полюс на накипелите в гърдите на пленените бунтовници, силни чувства на ярост, 
болка, любов и отчаяние. 
От заник-слънце озарени, 
алеят морски ширини; 
в игра стихийна уморени, 
почиват яростни вълни... 
И кораба се носи леко 
с попътни тихи ветрове, 
и чезнете в мъгли далеко 
вий, родни брегове 
Финалът на 1-ва строфа показва родното като чуждо нещо. Глаголът „чезна” 
притежава семантиката на постепенното загубване обезплътяване на нещата. 
Мотивът за превръщането на реалността в безплътен призрак, в чезнене и сенки 
прониква и в стиха „Света ще бъде и сън за нас”. Идеята за удрящия час е сигнал 
за непредотвратимото. Единствено в мислите и спомените живеят маркерите на 
родното. Свещената замя и нейните „свети” места са символично свързани със 
светлината: „Ще греят нам гроб зарица”. 
В центъра на творбата, 3-та строфа съчетава сблъсъка на противоположните 
чувства. Първите 4 стиха изразяват яростта, идваща от спомена за гнусното,  
2 
предателство и омразата към „врага заклет”. Останалите 4 са посветени на 
любовта. 
Рушители на гнет вековен, 
продаде ни предател клет; 
служители на дълг синовен, 
осъди ни врага заклет.. 
А можехме, родино свидна, 
ний можехме с докраен жар 
да водим бой - съдба завидна! - 
край твоя свят олтар. 
Лирическото „ние”, заточениците изповядват своята най-висша представа за 
осмиленост на битието: „Да водим бой-съдба завидна!”. 
Идеята за светостта на родното е препотвърдена - Родината е наречена с 
топлината на епитета„свидна”, а нейните предели са „свят олтар”. Следващата 
строфа напомня невъзвратимостта на предишния път. Корабът, който отвежда 
бунтовниците, „лети”. Самият глагол подсказва необратимостта на събитията. 
Самото пътуване по море е допълнителен сигнал за изпитание. 
Народопсихологията на българина е отчуждена от морското пространство и 
пътешествията по море. Морето е безкрайна шир, в която няма видими пътища, не 
остават следи и пътниците изпитват страх от неясния път завръщане - при 
заточениците на Яворов такъв няма. 
Последните силуети на скъпото, родното са отново под знака на сакралното 
„чутния атон” е последната светиня на българското, която надълго се мярка пред 
очите на изгнаниците. Последната строфа изразява не само окончателна раздяла с 
родината, стиховете създават идеята за раздяла с живота изобщо. Повторението 
„за сетен път” е заредено с предчувствие за най-страшното, смъртта, героите са с 
„угаснал взор”, сърца препълнени с отровата на горчивата скръб и „накипели” 
сълзи. Това е състояние не само на психически, а и на физически дискомфорт. 
Финалният възглас „Прощавай роден край!” е категоричен знам за буквалната 
раздяла на синовете с майката,на бунтовниците с родината. Възгласът съдържа 
многозначителността на прошката и прощаването-прошка заради неизпълнения 
докрай синовен дълг и прощаването като окончателна раздяла. 
 