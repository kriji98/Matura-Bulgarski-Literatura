„НИ ЛЪХ НЕ ДЪХВА НАД ПОЛЕНИ” 
ПЕНЧО СЛАВЕЙКОВ 
(анализ) 
Лирическата миниатюра „Ни лъх не дъхва над 
полени”, е първата от 93-те творби поместени в 
стихосбирката „Сън за щастие”. Първата строфа рисува 
една природна картина, която съвсем осезаемо носи 
усещането за покой, за хармония, за безметежност и 
за чистота: 
Ни лъх не дъхва над полени, 
ни трепва лист по дървеса, 
огледва ведър лик небото 
в море от бисерна роса. 
Паралелно на тази природна картина вторият куплет разкрива образа на 
човешката душевност: 
В зори ранил на път, аз дишам 
на лятно утро свежестта... 
Тези първи два стиха на втора строфа разкриват природно-пластичното, което 
е сетивно доловимо, и се случва обективно, така че да може да бъде 
наблюдавано. Следващите два стиха от същата строфа: 
И милва ми душата бодра 
за лек път охолна мечта. 
зазвучават субективно,те разказват за невидимите състояния на душата. 
Природното и пластичното от една страна вече са наложени успоредно с 
преживяванията на лирическия субект от друга страна. 
Или творбата заявява, че природното в нея е не само пейзаж, че то „говори” 
за душевното. Във втората строфа състоянието, е определено все още в канона на 
традицията-мечтата н младия човек за „лек път”. 
Третата строфа обаче преминава тази граница, тук мечтата вече градира в 
„сън”, в откъсване от тривиалното и в пренасяне в селенията на фантастичното, 
нереалното, въображаемото, в „реалността на недействителното”. 
Животът като сън, като сбъдващ се блян, е видян в едно желание-
предчувствие. В структурата на творбата то отново е осъществено чрез успоредно 
поставяне на външното, обективното („лек път”, „ясна вечер”), и вътрешното, 
субективното („на мойто щастие сънят”). 
Животът като щастлив сън, животът като сбъдваш се блян е видян в едно 
желание-предчувствие. В поетическата структура на творбата то е образно 
осъществено отново чрез успоредно поставяне на външното, обективното („лек 
път”, „ясна вечер”) и вътрешното, субективното („на мойто щастие сънят”). 
 
  
За лек път, за почивка тиха 
през ясна вечер в родний кът, 
където ме с милувка чака 
на мойто щастие сънят. 
Така двата природни образа от първата строфа - росата и небето (чистата 
роса, в която се оглежда небето) - се оказват свързани, от една страна, във 
взаимното отразяване-оглеждане. От друга, те са включени в едно второ, по-
голямо „огледало” - отразявайки чистотата на първите очаквания на младата душа 
към живота. Двата символа на чистотата, земният (росата) и небесният (небето), 
разказват за чистотата на небесната човешка душа в нейното очакване на земните 
житейски срещи. Механизмът на отражението е функционален в цялата книга. На 
нивото на образите той изразява големия смисъл на текстовете - идеята за 
хармонията, в която нещата се отразяват едно в друго, създавайки умиротворена 
цялост. 