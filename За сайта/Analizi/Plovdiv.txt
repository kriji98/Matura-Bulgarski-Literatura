„ПЛОВДИВ” -ДЕБЕЛЯНОВ
(анализ) 
Стихотворението „Пловдив” има изповеден 
характер, както повечето Дебелянови творби. Името на 
града Пловдив е биографична препратка, но в стиховете 
названието не се повтаря. В сонета градът е Пловдив и 
никой друг „скръбен град”. В подобен дискурс срещаме 
визията на градското в творчеството на други поети от 
началото на 20 век. В подобни образи се оглежда едно 
социално и психологическо явление-отделянето на 
младите хора от полупатриархалните селища и 
привличането им в големите градове ражда чувството за 
неуютност, безпризорност на съдбата. В града Дебеляновият човек е анонимен и 
толкова самотен, че се чувства като пребиваващ в „пустошта огромна”. 
Стихотворението е в сонетна форма - две четиристишия се вглеждат в 
миналото, а двете тристишия - в настоящето на героя. Свързваща между минало и 
настояще е лексемата скръб. Творбата започва с неочакваната комбинация между 
детство и скръб. Невинността и светлината на детството, тук са потопени в спотаени 
сълзи. „Стъмненият” взор на детето е израз на ограбени мечти, символ, на което е 
безпощадната житейска буря, надвесила тъмно крило над него. В творбата детето 
чува глас - не един път в Дебеляновите тестове, неясен глас произнася закана, 
присъда. Появява се мотивът за виновността, но той остава неизяснен и оттук се 
ражда трагичното. Детето е по презумпция невинно и детското страдание винаги 
ражда потрес. В творбата детето получава забрана да вярва, да дири, отказан му е 
„на любовта плодът”. Най-общо тези забрани отнемат духовността на човека, правото 
му да се стреми към идеал; това е отказ на „вяра, надежда, любов”. Верен на 
детското като съзнание, текстът вплита приказното, но чрез кошмари и мрачното 
въображение - „в зли страни... мечтите ти на век ще бъдат пленни.”. 
Настоящето разкрива поредица от парадокси - преследван от тъжния спомен 
за детството, лирическият герой продължава да броди в града (броденето е особено 
пътуване, несигурно и мрачно). Появява се поредният Дебелянов оксиморон - градът 
е „едничък дом на мойта скръб бездомна”. Настоящето на героя препраща към 
мотивите, споделени в „Черна песен” - „черни мисли” изпълват съзнанието му и 
превръщат самия процес на спомена в неизказано мъчителен. Попадаме на поредния 
„омагьосан кръг в Дебеляновите изповеди - Аз - ът бяга от действителността в 
спомена, на когото споменът е толкова мъчителен като в Пловдив, личността си 
потапя в поредното страдание. 