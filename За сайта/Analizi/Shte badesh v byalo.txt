„ЩЕ БЪДЕШ В БЯЛО” - ЯВОРОВ 
(анализ) 
„Ще бъдеш в бяло” е едно от произведенията на 
Яворов, които грабват читателите от първия прочит. В 
него любимата не е представена само като любов, като 
вълшебница, ангел или божествено създание, 
описания с които яворов не рядко сравнява и 
оприличава жената или любимата. В това 
произведение любимата е представена като духовен 
храм, като духовно убежище, тя е безпътен ангел, 
които дарява любов светлина, топлина и хармония. Тя е 
храм на съвършенството. Любимата в това Яворово 
стихотворение можем да осмислим и като божи пратеник, които идва в трудния 
момент, които всява надежда в лирическия герой, пратеник които ще просветли и 
спаси лирическия герой от тъмнината в която е попаднал. 
При интерпретацията на заглавието първо впечатление ни прави обръщението 
към нея. Яворов използва ти - формата, която отчасти гради очакване за диалог 
между влюбените или очакване за любовна и дори интимна изповед към любимата. 
Бъдещето време ни насочва към мечтите, към желанията и съвместния живот на 
влюбените изпълнен само и единствено с хармония и щастие, а белия цвят е символ 
на чистотата, нежността и невинността. 
Жената със своята нежност, със своята красота успява да се отзове и със 
слънчевата си душа да помогне на мъжа да изплува от мрачните сенки на нощта, да 
вкуси и усети любовта, да почувства завладяващата и сила да се отдаде на живота без 
мрачни мисли, дни или нощи. 
Любимата в стихотворението „Ще бъдеш в бяло” също като в стихотворението 
„Две хубави очи” губи конкретните си очертания, губи своя облик. Яворов я съпоставя 
с божественото, сравнява я със светлини и с лъчи, които изразяват новото, изразяват 
живота и радостта от изживяването му. Лирическия герой иска да пие от лъчите 
излизащи от влюбените и очи, иска да пие светлина и сравнява това с лек, всяка 
глътка за него е лечебна. След изпиването на лека той може спокойно да се обърне 
отново към света, той ще бъде просветлен и ще види „цял при ярък ден.” 
След появата на любимата-ангел живота на лирическия герой ще бъде 
хармонизиран, Тя прави света за него цялостен, измъква го от мрачните дълбини и 
пропасти, в които е паднал. Любимата дарява изтерзаната душа на лирическия герой 
с успокоение, с вяра и най-вече любов. 
След като е излекуван от лека на любовта, лирическият герой иска да създаде 
нов свят, които да е само за двамата. Този свят ще бъде храм за тях, там той ще открия 
из запази така искания и жадуван от него мир - „в невярата тревожна - искам мир.” 
Стихотворението „ Ще бъдеш в бяло „ изразява за пореден път отношението на 
Яворов към любимата, изразява неговото преклонение към силата на любовта, чрез 
която човек изпаднал в бездната на мрака и тъмнината, намира лек в очите на 
любимата и спасение от любовта и защото според Яворов тя е най-висшата сила, без 
която никой не може. 