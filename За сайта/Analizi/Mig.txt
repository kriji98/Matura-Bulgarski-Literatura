„МИГ” -ДЕБЕЛЯНОВ
(анализ) 
Димчо Дебелянов пише стихотворе-нието „Миг” 
преди заминаването си на фронта. То може би е първият 
белег за нов етап в творческото развитие на Дебелянов, 
предшестващо цикъла творби, създадени на фронта, които 
от своя страна представляват преломен момент както за 
Дебелянов, така и за българската литература. Някои 
критици смятат това стихотворение за символистично. 
Основание за това може би им дава абстрактният и 
условен езиков израз на поета, както и стремежът му към 
максимално дематериализиране на действителността, 
която сякаш се съмнява в собственото си съществуване: „Дали се е случило нявга – не 
помня / не знам – ще се случи ли”. Но в същото време център на този неконкретен и 
дематериализиран свят е конкретната личност на лирическия герой. Лирическият аз 
се намира в положение на някаква безизходност, самота: „ тъжен и морен, аз плувах 
самин из тълпата огромна”. 
Пространствено лирическият субект е представен между небето и земята, 
което подсилва неговата самота: 
Над мене, замръзнало в мисъл безумна 
небето немееше странно далече, 
а долу се носеше музика шумна 
от стъпки, от смях и преплетени речи. 
Небето по принцип е обобщаващ символ на свещения ред във вселената, но 
тук то е „странно далече”. Следователно авторът намеква, че този ред на земята е 
много трудно достижим. Може би мигът, за който става дума в стихотворението, е 
мигът, когато лирическият аз ще вникне в смисъла на човешкото съществуване, ще се 
освободи от самотата, когато „редът” на Земята ще се възстанови. Сега лирическият 
аз не принадлежи на този свят, още повече - той не иска да му принадлежи: 
Но горди и сластни очи не зовяха 
на уличен пир мойте жажди смирени 
мъжете там хилави войни бяха 
жените – отвъргнати, неми сирени... 
С вторите два стиха авторът въвежда лица, но не индивидуализирани, а в 
събирателни образи с обобщени характеристики. Но характеристиката е необичайна, 
защото поначало „войн” в своята семантика изисква епитет с положителен знак 
(например: ”храбър”, „силен”, „смел”). Вместо такъв обаче е употребен 
отрицателният „хилав” – в смисъл на „слаб”, „немощен”, но най-вече в смисъл на 
„сломен”, „победен” войн. 
„Отвъргнати неми сирени” също звучи като анахронизъм. „Сирена” е синоним на красива и сластна прелъстителка. А отвъргнатите прелъстителки вече не са 
прелъстителки. В митологията сирените, с прекрасните си песни, са подмамвали от 
своя остров мореплавателите, за да разбият корабите им в неговите скали. Тогава 
„няма сирена” би било равносилно на „смъртна богиня”, т. е. на богиня, изгубила 
божествената си сила. Следователно „жените – отвъргнати неми сирени” означава 
жени, изгубили своята женственост. 
По този начин поетът описва градът – „огрешен и позорен”. Но тук, според мен, 
думата „огрешен” не е употребена в смисъл на греховен (както повечето символисти 
описват града), а в смисъл на грешен, град, в който нещо не е наред, в който има 
нещо „грешно”. И това, което не е както трябва, е „тълпата”, т.е. обществото. Ето към 
това общество не иска да принадлежи лирическият герой. Затова и вижда „света 
като пропаст бездънна”. Но тогава той все още има надежда, че тази вълна ще 
промени нещо (аз сетих и страх и молитви в сърце си). Но авторът много явно 
показва, че тези надежди са напразни. Вълната, която по принцип води със себе си 
промени, още повече - прави това с много шум, тук е „глуха”, т.е. съвсем слаба, почти 
незабележима. Водите са „незрими”, с глух и тайнствен ромон. 
И въпреки всичко това лирическият аз не се отказва да търси отговор на вечните 
въпроси: 
Защо е тъй горд и надвластен, а ние – 
тъй-слаби, тъй горестни, безнадеждни, 
не спира да се моли (но „плахо”), че „някакъв глас ще вещае / незнаен завет 
из незнайни скрижали”. Скрижал е свещен завет, непоколебима истина. Но 
истинският духовен срив идва, когато целта се окаже неосъществима: 
Напразно, уви! Невъзпламнал угасна 
великият миг на великото чудо. 