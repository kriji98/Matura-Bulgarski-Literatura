„ЖЕЛЕЗНИЯТ СВЕТИЛНИК” - ДИМИТЪР ТАЛЕВ СЮЖЕТЪТ И ГЕРОИТЕ НА „ЖЕЛЕЗНИЯТ СВЕТИЛНИК” ПРЕЗ МОДЕЛА НА ЕПИЧЕСКОТО 
 
Романът на Димитър Талев „Железният 
светилник” (1952) е част от една голяма романова 
поредица, в която влизат още: „Илинден” (1953), 
„Преспанските камбани” (1954) и „Гласовете ви 
чувам” (1966). Този цикъл от четири романа 
(тетралогия) е част от „епическата вълна” в 
българската литература от 50-те години на XX век. В 
сравнение с Д. Димов, който има подчертана 
склонност да психологизира, Талев много повече се 
доближава до модела на епоса като литературен род. Характерни за романите му 
са пластическото описание (пресъздаването на света на героите чрез външни 
характеристики: поведение, физическо присъствие); силно изразеният събитиен 
план; историчността (усетът за история); съотнасянето история-индивидуална 
съдба (или: исторически-камерен план). 
Тетралогията е построена на принципа на „нанизването” (по 
терминологията на руския учен Виктор Шкловски): съдбите на представителите на 
един голям род; се „нанизват” около историческото развитие. Нейната тематична 
линия са революционните борби за освобождението на Македония с кулминация 
Илинденско-Преображенското въстание. 
„Железният светилник” представя най-ранния стадий (на тези борби - 
пробуждането на народа. Тук сюжетът е центриран около борбата за независима 
църква и за богослужение и образование на български език. Тази линия е 
въплътена чрез силното присъствие на семейно-битовото, съответно действието 
кръжи главно около дома. В следващите части историческото разширява 
територията на действието си. В „Преспанските камбани” негов сюжетен топос е 
цяла Преспа, общността тук е поставена по-явно в своите социални отношения. В 
„Илинден” сюжетен израз на историческото е самото въстание, затова и сюжетът е 
проектиран във всенароден (мащаб (това е „най-епическата” част от поредицата). 
„Гласовете ви чувам” вече е роман, съсредоточен върху съдбата на един герой 
(Борис Глаушев, сина на Лазар) - с неговия житейски и духовен път. Този текст носи 
признаците на една нова тенденция - на отзвучаване на епическото и на 
„лиризиране” на българската проза (процес, започнал през 60-те и особено развит 
през 70-те години). Въпреки това обаче последната част на тетралогията се вписва 
в цялостната концепция за романов цикъл за поколенията. 
Композицията на „Железният светилник” до голяма степен изразява 
сюжетното развитие на романа. Първата част - „Хаджи Серафимовата внука”, е по-
камерно озвучена. Тя е съсредоточена върху героите, основатели на преспанския 
клон на Глаушевия род. Неин акцент е драмата на патриархалния човек в 
ситуациите, създавани от големия план на историческото развитие. Втората част - 
„В тъмни времена” - пренася акцента от семейно битовото към съдбините на 
общността. Тук тя е хваната в началото на своето движение от живот, затворен в 
измеренията на битовото, към битие в историята. Тази част повтаря в уедрен,  
2 
социален мащаб, пътя на Стоян Глаушев. Ако в началото на романа героят тръгва 
от дивото, „тъмно” село към града, то сега обществото на града тръгва от тъмата 
на духовното робство към пробудата на своето просвещение. Централната 
историческа тема е свързана с напреженията, които се зараждат между 
представителите на старото, консервативното (гръкофилите), и героите на новото, 
прогресивното (обединени около идеята за образование и богослужение на роден 
език). Третата част - „Народ се пробужда” - както недвусмислено заявява 
заглавието, представя възхода на народното самоосъзнаване. И последната част 
на романа - „Корени и гранки” - отново връща акцента към семейно-битовото, 
давайки възможност за сравнение с българското семейство от първата част. В този 
смисъл текстът има кръгова композиция. 
Сюжетът е замислен като „битов летопис” за един патриархален род. 
Историчната нагласа (заложена от модела на летописа) е особено осезаема в 
началото, което гласи: 
Едва-що бе преминала голямата чума в лето 1833... 
Още тук романът заявява своята епичност - той „обещава” да разказва през 
критериите на паметта на общността. Топосите („местата”) на действието в 
творбата също са именно онези, които са важни за общността. В съгласие с 
правилата на патриархалното съзнание съществените случки стават в дома 
(семейното, родовото пространство); на мегдана, в църквата (празничната 
територия); в чаршията (мястото на труда). Всичко, свързано с пътя, носи 
значението на ключова промяна. Например: идването на Стоян, на рилския монах, 
на Рафе Клинче в Преспа. 
Така времевото и пространственото измерение на „Железният светилник” 
всъщност изпълняват изисква-нията на епическото повествование. 
Героите като присъствие в творбата (като романови образи) също са 
издържани според правилата на епоса. Освен с подчертано външното 
(пластическото) си описание те са епически персонажи и със сюжетните си роли. 
Това са герои функции, а не герои светове (както е например при Йовков и Д. 
Димов). Основната им роля в текста е да илюстрират историческото развитие, не 
да представят някаква индивидуална душевност или лична съдба. Затова те с 
такава лекота биват въвеждани и снемани от действието. Примери за това са 
Божана и Аврам Немтур, които излизат от събитийния план на романа по най-
лесния начин - умират в момента, в който присъствието им става непреодолима 
пречка за развитието на героя, олицетворение на историческото движение - Лазар 
Глаушев. Оздравяването на Божана например би нарушило или монолитността, 
или добродетелността на образа. Защото тогава за Лазар би имало две 
възможности: да се ожени за нея, като емоционалният му свят остане накърнен от 
любовта към Ния (това би било раздвоение, нарушаване на монолитността му), 
или да я изостави (което пък би хвърлило сянка върху добродетелността му). И 
двете хипотетични продължения биха лишили романа от образцовия народен 
водач, който трябва да бъде вътрешно единен и нравствено идеален, за да може 
да застане начело на общността. Съществува, разбира се, и вариант героят да не 
бъде поставян пред личностни изпитания (тоест пред него да не стои дилемата 
между безплътната любов към сестрата на съратника и цялостната, чувствена 
любов към дъщерята на противника). Тогава обаче добродетелността на героя би 
останала „недоказана”.  
3 
Оставането на другия „неудобен персонаж” - Аврам Немтур, в 
повествованието пък би превърнало Лазар във фигура от „дребна” психологическа 
драма (за разбиранията на епоса). 
Така, освободен от съдбовните раздвоения на личното битие и изцяло 
посветен на националното дело, Лазар силно напомня един друг обобщителен 
водачески образ в българската литература - Бойчо Огнянов от „Под иго то”. 
Като цяло сюжетът на „Железният светилник” пресъздава движението на 
българския човек между два етапа от историческото развитие на нацията. Текстът 
впрочем съдържа и символните означения на тези етапи. Това са „Железният 
светилник”, неразтрогваемо свързан с Глаушевия дом (и най-вече с образа на 
Султана) през цялото действие, и първата газена ламба в Преспа, която влиза с Ния 
в дома на Глаушеви в края на романа. В този смисъл, предадено чрез предметната 
символика на творбата, голямото историческо движение, описано от нея, може да 
бъде формулирано и като пътя от железния светилник до газената лампа. 
  
1 
„ЖЕЛЕЗНИЯТ СВЕТИЛНИК” - ДИМИТЪР ТАЛЕВ 
„ЖЕЛЕЗНИЯТ СВЕТИЛНИК” – ИСТОРИЯТА НА РОДА И 
СЪДБАТА НА ОТДЕЛНИЯ ЧОВЕК. 
 „Железният светилник” е първата книга от 
тетралогията на Димитър Талев, посветена на живота и 
борбите на българите от Македония за просвета, 
църковна и национална свобода. Героите от романа сами 
осъзнават истината, ре родовото е част от 
общобългарското, което обединява всички, изповядващи 
една вяра, говорещи един език и имащи една култура. 
Писателят се обръща към миналото, защото според него 
историята, спомените са незаменими източници на 
вълнения, на естетически изживявания. От друга страна, в интереса си към 
Македония писателят е ръководен от непреодолима носталгия. Носталгичното 
чувство е основният двигател, който импулсира неговите творчески търсения и 
открития. 
Романът е съставен от четири части. Първата, озаглавена „Хаджи 
Серафимовата внука” въвежда в епохата, в обстановката, запознава с главните 
герои Стоян Глаушев и Султана и тяхното свързване в едно семейство. Тук 
вниманието е насочено върху субективното начало в историческия процес – върху 
отделните личности, чрез действията на които историята се само сътворява. 
Втората част – „Тъмни времена” – измества повествованието от семейно-
битовия план върху обществената действителност: борбите за съграждане на нова 
църква, за духовници и учители. 
Третата част – „Народът се пробужда” – предава първите открити сблъсъци 
в една борба за духовно освобождение. 
В последната част – „Корени и гранки” – социалният план е сменен от 
битово - семейния. Множи се многолюдното Стояново семейство. Един след друг 
се задомяват синове и дъщери. Раждат се внуци, семейството преживява и 
първата трагедия – смъртта на Катерина. Ния и Лазар свиват гнездо. 
Животът в Преспа тече като река, дълбае нейното корито, преодолява 
препятствията или ги заобикаля, проправя нови пътища. И навсякъде в началото 
бавно и незабележимо, но неумолимо идва новото и се налага чрез борби и 
конфликти. Султана прегазва законите на родовата традиция и въпреки волята на 
вуйко си Тасо, въпреки съпротивата на преспанските чорбаджии се жени за 
селянина Стоян. Нейната постъпка отеква като истински гръм в тихия и 
еднообразен живот на града. Решително и твърдо Султана брани правото си на 
лично щастие, на семейство и деца. Тя презира шушукането и подигравките, 
чорбаджийското високомерие, за да създаде свое семейство. В този момент тя се 
оказва над остарелите традиции. За Талев – художника, Султана е не само 
рушителка на една остаряла традиция, но в по-нататъшния ход на 
повествованието самата тя става пречка, задръжка на новото. На тази черта в 
нейния характер - властен и суров, плашещ околните - става жертва Катерина. 
Макар и да се обявява против традициите на рода, Султана ги носи дълбоко в себе 
си и ги отстоява с цената на престъплението. В образа й писателят открива  
2 
разрушителни сили и инстинкти, които водят началото си от родовата 
нравственост, от патриархалния морален кодекс. Ето защо престъплението на 
Султана е социално неизбежно. Защото, макар сама да въстава в родовата 
традиция, за да защити личното си право на щастие, тя я носи в своя нравствен 
свят. Драмата й се задълбочава от факта, че тя има ясно съзнание за 
престъплението си, защото е майка. И ако посяга на живота на своето дете, то тя го 
върши в името на честта и родовата традиция. Талев я моделира с черти, които на 
пръв поглед са несъвместими – Султана е сурова и властна, дори жестока - 
непреклонна в решенията си, а същевременно е нежна и любяща майка и съпруга, 
разумна и грижовна стопанка. В духовните лабиринти не нейния свят обаче 
тъмнината се разкъсва от железния светилник. Неговата светлина е все още слаба 
и треперлива и в борбата с мрака на средновековието не винаги надделява. За 
победата на светлината Султана трябва да отгледа Лазар, а заради родовата чест 
на семейството трябва да прати на смърт дъщеря си. 
След нейната смърт тя видимо се променя. Султана не е някакъв демон, 
който умъртвява децата си без угризения, без да изпитва страшната сила на греха. 
Тогава тя влиза в конфликт с най-близкия си, със снахата. Авторът противопоставя 
двете жени по един великолепен начин: срещу властната, сурова и непреклонна 
воля на възрастната жена се възправя с мекота и изящество красивата Ния. Стъпка 
по стъпка тя ликвидира монопола на Султана и удържа победа. Нейните 
предложения са по-разумните, затова се подкрепят от всички. Като добър 
познавач на човешките души писателят никъде на прекъсва родовата връзка 
между Султана и младите. Тя тъгува, тя се противи на новото, което иде, без да се 
съобразява с нейните планове за бъдещето на децата й. Времената са се 
променили, а тя е останала там, където е била, когато е срещнала Стоян. В тази 
нейна консервативност се оглежда стремежът да се съхрани българският бит, 
обичаи, вярвания, морал. 
В образа на Ния писателят влага продължения на Султанината преданост 
към мъж и семейство, към рода и българщината. Тя е красива, с чувство за такт и 
собствено достойнство, разумна не на годините си. Принадлежи към 
хармоничните натури, които природата сякаш е създала за утешение на 
останалите. В крайната цел на нейните стремежи и желания стои непобедимото 
влечение към красивото. Нейният образ е един от най-обаятелните женски образи 
в националната ни белетристика. 
Чрез образа на Лазар авторът разсъждава за смисъла на историческото 
развитие на човешкия живот изобщо. Лазар е човек с обществена кройка. Той 
бавно зрее за собственото си предназначение. В постъпките му се отразява т 
историческите повели на епохата. Той съчетава в себе си типичните черти на 
народния водач от епохата на националното възраждане. 
Всички образи в романа – главни и епизодични – взети заедно, създават 
неповторима атмосфера на автентичност и патриточтична приповдигнатост. За 
този роман, а и за цялата тетралогия, може да се говори много. Едно обаче е 
несъмнено: материалът на романа е попаднал в ръцете на майстор, в чиято душа 
носталгията е стигнала до предела на страданието, за да се преобрази в 
единствено възможната форма на художествено познание. Затова, след Вазов и 
Загорчинов, авторът на „Железният светилник” отбелязва нов момент в развитието 
на българския исторически роман. 