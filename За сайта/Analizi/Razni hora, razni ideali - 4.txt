„РАЗНИ ХОРА – РАЗНИ ИДЕАЛИ - IV” - АЛЕКО КОНСТАНТИНОВ 
 (анализ) 

За разлика от първите три части на „Разни хора – разни 
идеали”, ЧЕТВЪРТИЯТ ФЕЙЛЕТОН от цикъла е изграден не като 
монолог, а като диалог. В него възрастният човек, към когото се 
обръща младия човек, „мъдро” съветва младежа: „На теб ли 
остави света да оправяш бре, чедо?” 
Тази позиция има от векове утвърдени постулати на робството: „Политиката 
къща не прави”, „Прави, каквото праят хората, свий си опашката, па си налягай 
парцалите”, „ С гюрултия гърло не се пълни”, „ Крив-прав, мълчи си. Преструвай се, че 
нищо не виждаш.” Тези завещани от векове робски правила са и обосновката за 
съвременния конформизъм: „Ама ще речеш: безобразия се вършат – нека се вършат, 
тебе какво ти е? Мълчи си, па си гледай кефа. Защото и да дрънкаш – все едно няма да 
оправиш света. Не е ли тъй... Е защо тогава да дразниш другите и да се смразяваш 
със силните хора? Аз се чудя как ти досега не си разбрал тази философия?” Спокойно 
и разумно героят на фейлетона иска да накара идеалиста да се откаже от своите заблуди. 
Неговата философия се заключва в ясни и точни правила - да се премълчава за 
нередностите, никога да не се посочват грешките на силните на деня, да бъдеш 
безмълвна част от „болшинството”. За демократа и хуманиста Алеко Константинов 
означава, че в обществото изчезват човешкото достойнство и свобода, което води до 
морална деградация на човека. „Чичото”, който внимателно и загрижено съветва своя 
племенник, въплъщава типично негативното в добре познатия на автора български свят. 