„ЕДИН УБИТ” - ДЕБЕЛЯНОВ
 (анализ) 
 
В „Един убит” Дебелянов за първи път 
напълно се отказва от първото лице на 
поетическия изказ. Тук той разказва за другия 
(в трето лице) от скромната и дискретно 
заявена позиция на Ние: „мъртвият не ни е враг”. 
Човекът като герой на стихотворението става 
важен по един нов начин — чрез житейската си 
съдба, а не чрез пътищата на душата си. Това 
именно е предметното, събитийното описание, което измества символното 
изразяване. Мъртвият от „Един убит” е пестеливо щрихиран образ — 
умишлено показан така, сякаш всеки би могъл да е на негово място. Това е и 
смисълът, търсен от творбата. Темата ни е позната от „В окопа” на И. Вазов, 
където тя е диалогично разиграна. И Дебеляновият герой носи своите 
прости, насъщни обвързаности с мирния живот. 
Ето, в хлътналия слог 
легнал е спокойно бледен 
с примирена скръб загледан 
в свода ясен и дълбок. 
И по сивата земя, 
топлена от ласки южни, 
трепкат плахи и ненужни 
с кръв напръскани писма. 
Кой е той и де е бил? 
Чий го зов при нас доведе, 
„Ненужните” вече, „с кръв опръскани писма”; „кой е той”; „клета 
майчина ръка” — това са фрагментите, намекващи всъщност единственото 
важно у мъртвия „враг” — неговата участ на човек. В контраста между 
„врага” и мъртвия човек се ражда голямата тъга на този текст без 
победители и победени. 