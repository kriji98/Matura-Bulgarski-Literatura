„СИРОТНА ПЕСЕН” - ДЕБЕЛЯНОВ
(анализ) 
 
Дебеляновата поезия не е плътно обвързана с 
националната идея. Участието на поета като доброволец в 
първата световна война не променя тази позиция. Самото 
попадане на фронта, провалят цялостната нагласа на 
личността и затова стихотворенията писани там са много 
ценни. Право впечатление присъствието на войнишката 
маса като колектив, който заедно изживява радостите и 
скърбите на бойното ежедневие. Лирическият герой на 
Дебелянов, не губи своята индивидуална 
предопределеност - той продължава да се вълнува от кратките затишия между 
битките от измеренията на човешкото „греховното” и „жестоко” време. В текстовете 
се мятка усещане за белязаност, сякаш предчувствието за близка смърт неизменно 
присъства. Същевременно присъстват патетични и гръмки фрази, думата победа се 
изпълва с различна семантика от обичайното. Видима е промяната на самата поетика 
- словото все повече се доближава към обикновения език, картините - до реалността. 
 Стихотворението „Сиротна песен” е писано дни преди смъртта на поета и 
изразява удивително спокойствие, готовност за приемане на край. Заглавието 
припомня друга „песен” - „черна”, раздвоена. По същността си творбата се 
доближава до познати жизнени и творчески равносметки („Мойте песни” - Вазов, 
„Песен на песента ми” - Яворов)и подчертава специфичният човешки и художнически 
почерк на Дебелянов. 
Стихотворението започва като завещание, с условното: „Ако загина”, на втора и 
следващите строфи приемат смъртта като факт. Стиховете кратко връщат лентата на 
живота и в тази биография се оглежда липсата и от казаните притежания. Раздялата с 
майка, не откритата жена и другари показват драматично - личностна нагласа, 
типична за поколението, чийто изповедник е Дебелянов. 
Ако загина на война, 
жал никого не ще попари - 
изгубих майка, а жена 
не найдох, нямам и другари. 
Очевидна е разликата с началото на новата ни поезия, с Ботевото творчество. 
Смъртта при Ботев е патетичен жест, а лирическия герой е категорично убеден, че ще 
го „търсят”, знаят и помнят и най-добросъвестните съхранители на паметта за него са 
майка, либе и дружина. Очертаната пълна противоположност с последната творба от 
Дебеляновото творчество бележи развоя и промяната, които са се случили в 
литературата ни през тези няколко десетилетия-извършила се е коренна промяна на 
ценностите и екзистенциалния модел. 
 В стихотворението изброяването на липсите продължава в следващите 
строфи. Ала сърце ми не скърби - 
приневолен живя сирака 
и за утеха, може би, 
смъртта в победа ще дочака. 
 
Познавам своя път нерад, 
богатствата ми са у мене, 
че аз съм с горести богат 
и с радости несподелени. 
Епитетът „приневолен” отразява липсващото щастие в човешкия живот. В 
третата строфа „богатството” на личността са „горести” и „несподелени радости”. 
Създава се представата за неизживян живот, която шества и в предвоенното 
творчество на поета. Във втора строфа особена смислова пълнота придобива 
същинска „победа”. Дебелянов е белязал тази лексема със специфично съдържание, 
равно на примирие със смъртта, приемане безропотно накрая („тиха победа”). В 
„Сиротна песен” победата е пресечната точка между жадуваната от колектива радост 
от надмощието над врага и личното удовлетворение за допринасяне към тази участ. 
Същевременно в творбата продължава да въздейства и другото значение на 
победното-като покой за Аз-а. 
Последната строфа събира важни за Дебеляновите изповеди мотиви - 
„бездомен”, „песен”, „спомен”. Лиричният герой сякаш се потапя в своя атмосфера. 
Ще си отида от света - 
тъй както съм дошъл бездомен, 
спокоен като песента, 
навяваща ненужен спомен. 
Последните два стиха артикулират (произнасят), един важен проблем - за 
стойността на собственото творчество, за самооценката. Дебеляновият герой вижда 
песента, навяваща ненужен спомен. Липсва внушителна увереност в достойнствата и 
въздействената сила на собствените творби, налага се деликатна скромност и идеята 
за човешката ненужност, този песимизъм изповядван в края на живота е типичен за 
тоналността на Дебеляновото творчество. Творбите от фронта са художествено 
предчувствие за идването на нови творчески идеи, за нова литературна генерация. 