 
1 
 „ХАДЖИ ДИМИТЪР” - БОТЕВ 
(анализ) 
Поемата „Хаджи Димитър” е творба, в която 
конкретността на българско именно назоваване скрива 
космическото бездъние на лично творческото и 
колективно митологичното съзнание. Праисторическата 
древна болка на човешката душа пред вечната безкрайна 
и безначална проекция на инобитието ражда конкретния 
вик на Ботевото желание за възкресение: 
Жив е, той, жив е! 
Сегашният миг на пророческо заклинание-повторение актуализира при всеки 
досег с Ботевия стих универсалната поривност на човешкото съзнание да 
преодолее мимолетността на тленното си битие. Сегашният миг на мисловен 
проблясък е вече безкраен полет към вселенските дълбини на един космически 
разум и съзнание, които в чисто български, национален аспект имат измеренията 
на митологично-баладичното и героично-съдбовното. 
Викът на болка: „Жив е, той, жив е!”, е вик на ужас от смъртта, от нейното 
вездесъщо трансцедентно битие в съзнанието на човека. Човешкият глас е 
връзката между реално и имагинерно. Дистанцията между лично, „А3”-ово 
съзнание и реално колективно битуване в мита на българското съзнание Ботев 
очертава чрез условното легендарно извисяване на третоличната безименна 
форма „той” във фолклорно-песенното пространство на героизъм и смърт - „там”, 
конкретизирано от родните материални обеми на българския национален символ 
- Балкана. 
Само в един стих: „Жив е, той, жив е! Там на Балкана”, Ботев разкъсва 
естествената хронологическа верига във времето и в човешкото съзнание нахлуват 
прадревни гласове, сякаш дошли от отвъдното, за да напомнят за качеството на 
българина, завинаги съхранено в предадената легенда и песен: 
потънал в кърви, лежи и пъшка 
юнак с дълбока на гърди рана. 
Дълбоки и здрави са корените на приемственост и унаследени традиции в 
българската народопсихология. Анафората: „...юнак с дълбока на гърди рана, 
юнак във младост и в сила мъжка”, е доказателство за естествен преход между 
легендарно минало и трагично-героично настояще, в което безбрежният бяг на 
времето разрушава битовите реални на българската национална екзистенция: 
„очи тъмнеят, глава се люшка”, потапяйки колективния национален „АЗ” - леген-
дарно извисен до третоличното „той” - в космическата художествена дълбина на 
вечното баладно безсмъртие: „очи тъмнеят, глава се люшка, уста проклинат 
цяла Вселена!” Българският национален жертвеник е осветен от Ботевото 
проклятие за вечна национална саможертвеност като личен избор: „В редовете на 
борбата да си найда и аз гробът!” („Моята молитва”) 
Сякаш събраната от дълбините на отвъдното юначност на отминали 
поколения в митичния образ на юнака разчита в родната българска висина  
2 
трагичните знаци на съдбовното настояще. В небитието изтича нишката на 
български национален живот. Мигът спира. 
Лежи юнакът, а на небето 
слънцето спряно сърдито пече; 
жътварка пее нейде в полето, 
и кръвта още по-силно тече! 
Между родната висина на духа и тъмната неизбродна глъбина на българската 
земя, жертвено съхранила спомена за легендарния чутовен юнак, застава песента 
- гласът на българското трагично настояще: 
Жътва е сега... Пейте, робини, 
тез тъжни песни!... 
В човешкия глас, в дълбината на неговата болка и тъга се срещат поколенията. 
Нахлуват светлините на помръкнали човешки желания, на угаснала, несбъдната 
национална мечта. Трагичният пламък на неугасимо народно страдание гради 
светлината на постоянен символ в българската народно-песенна традиция - 
„слънцето”. 
Ботев променя знаците на националната символика. Живителната струя на 
небесното светило потъва в черната тъмна сянка на безсмислената национална 
саможертвеност. И сякаш една мъртва, застинала светлина залива съзнанието на 
българина, предричайки вечна робска участ и трагично национално настояще: 
...Грей и ти, слънце, в тази робска земя!... 
Липсата на перспектива е в поетичната прокоба за юначната смърт: 
...Ще да загине и тоя юнак... 
Ботев променя традицията. Протяжният плач на погребалната песен, леещ се 
от векове като национална прокоба над българската земя, е заменен с нова, 
баладна трактовка на героичния мит: 
Тоз, който падне в бой за свобода, 
той не умира... 
Безименната извисена героика на третоличното „той” защитава реалната 
жертвеност на колективния национален „АЗ” в мига на личен избор, когато 
свободата на духа устремява погледа на предците ни към високата небесна вие на 
национална саможертвеност. Това е мигът, в който националното величие на 
саможертвата слива вечните стихии на земя и небе, за да изплете благодарствения 
песенен благослов на звяр и природа: „... него жалеят земя и небо, звяр и 
природа...” Изконно-българското - като небесна вис и земна твърд- гради олтара 
на националното безсмъртие: „и певци песни за него пеят”. 
Песента на родните български стихии - земя, небе, звяр и природа - е новият 
жречески ритуал, който не оплаква, а езически извисява тленното до баладната 
висина на героичното безсмъртие. 
Ботев променя и символиката на цветовете. Денят - дневната светлина - 
стават израз на духовно-баладичното, което търси материализация в 
психологическото равновесие между материално-земното и духовно-жертвеното 
като овладяна природна стихия. Изживяната болка постепенно преминава в 
стилизирания възторг-преклонение пред националния жертвеник. Нахлува веч- 
3 
ната светлина на безсмъртието и знаците на пра-езическата тотемна сила на почит 
и величие - орлицата, вълкът и соколът, очертават двуполюсния вертикален модел 
на национално безсмъртие: „Свобода или смърт! ” 
Реално пространство за българската свобода се оказва трагично отчуждената 
родна земя - жестока и страшна като хищник в своето изконно, природно-стихийно 
отмъщение. Далечният тотемен знак на вълка символизира тези развойни, 
народокултурологични процеси в Ботевата метафорика. 
Смъртта и свързаните с нея тотемни символи на духовната небесна вие - 
орлицата и соколът, се оказват много по-естествена среда за художествена изява 
на героична, юначна саможертвеност. Статиката в полето на двете царствени 
птици доказва спирането на мига, в който националната духовност - женското 
начало - орлицата, преодолявайки трагическото отчуждение на родната земя, 
достига до високото баладично пространство на героика и красива жертвена 
смърт, когато човек и символ се сливат. Тогава символ и тотем - юнак и сокол - 
стават национален символен знак на реално безсмъртие: 
Денем му сянка пази орлица 
и Вълк му кротко раната ближе; 
над него сокол, юнашка птица, 
и тя се за брат, за юнак грижи! 
Сякаш родовият корен, като пророчески тотемен знак на жрицата - майка 
(орлицата) е забит дълбоко в инобитието на духовната небесна вие. Историческата 
нишка на съдбата минава през кървавия делник на страшния национален избор, в 
който човек за човека е вълк, а родната земя - отчуждена и страшна в хищната 
болка на страданието - ражда високата духовна проекция на подвига и 
саможертвата, за да може духът български да извърви отново пътя на дедите и 
незнайният чутовен юнак да се побратими със сокола - царственият тотемен знак 
на праотците, оживял в Ботевото баладично пространство на оцеляла и 
възкръснала саможертва. Вертикалният митологичен разрез на духовно-
баладичното: ОРЛИЦА ВЪЛК СОКОЛ - разкрива страшната инобитийна картина на 
спрялото време, в което вечното движение на болката разлива границите между 
минало, настояще и бъдеще. 
Безначалието и безкрая в психокосмоса на човешката душа Ботев обективира 
чрез природните усети на една древна национална душевност: 
месец изгрее... 
звезди обсипят... 
гора зашуми... 
вятър повее. 
В подсъзнанието на българския дух, като вечно жива, съхранена болка, 
изгрява надеждата -„месец изгрее”. Родната духовна висина се изпълва с тайните 
красиви помисли, озарени от вътрешната светлина на духовния порив, на мечтата: 
„звезди обсипят сводът небесен”, понесени като обещание в приглушения 
поетичен напев на легендата и мита. 
Древното инобитие на родовия дух оживява в странното затишие на 
природните стихии в мига, предвещаващ буря. Отново времето спира. Епохите и 
поколенията сменят местата си. Странна древна тишина настъпва в психокосмоса  
4 
на българската душевност. И тогава гласовете от древната българска старина 
оживяват, запяват в одухотворената природна стихия на родното: „гора зашуми... 
” 
Вятърът понася песента нагоре към висинето, към Балкана - Ботевият смисъл 
на национална жертвеност - като песенен жертвен зов на реалната човешка болка, 
достигнала прага на вечното като безкрайно космическо измерение на 
безсмъртието: 
гора зашуми, вятър повее 
Балканът пее хайдушка песен! 
 Последен зов, последен вик на душата преди тя да полети в безкрайната 
тишина на националното духовно инобитие. 
Бяла самодивска нишка свързва реално и имагинерно в красивия свят на 
Ботевите песенни визии. Материалните обеми на родното изчезват. Съзнанието 
гасне, но в безмълвното безплътие на инобитието идва ритуалната песенна 
раздяла с живота. Звуците на родното се изпълват със светло духовно безмълвие. 
Песента е материализирана не в тон, не в глас, а чрез цвят. Бялото безплътие на 
самодивата и зелената жизненост на българската земя изплитат инобитийната 
същност на песента, с която юнакът, пред прага на вечното, обръща последен про-
щален взор към родното: „И самодиви в бяла пременяна, чудни, прекрасни, песен 
поемнат, -тихо нагазят трева зелена и при юнакът дойдат, та седнат.” 
Смъртта, като нечакана годеница обгръща съзнанието на героя. Студената тръпка 
на страха от срещата с отвъдното присъства чрез фолклорната естетизация на 
постоянни песенни метафори: „вода студена”. Това е все още живата тръпка на 
болката, която води юнака на среща с безсмъртието, когато човекът избира 
смъртта и се венчава завинаги с духа на българската земя: 
...и той я гледа - мила, засмена! 
Светлина облива прокълнатата душа на героя. Той се е докоснал до вечното. 
Извисил е духа си до безсмъртно-жертвеното. Остават знаците на реално-
трагичното - Балкана и красивата като легенда юначна смърт. 
Ботев ни завещава болката чрез светлината на саможертвата: 
... юнакът лежи, 
 кръвта му тече, 
... и слънцето пак пече ли - пече! 
Символите на национална жертвеност изграждат нова наследствена традиция 
в духа на българина красивата героична среща със смъртта, като нова 
наследствена традиция за поколенията след Ботев, става във високото баладично 
пространство на националния жертвеник - Балкана, където звучи неистовото 
Ботево: 
Жив е, той, жив е! 